༄༅།། བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work: W1KG12153 ImageGroup : 11KG12155
LCCN: n/a ISBN: n/a
Title:
 དམ་ཆོས་སྣང་བའི་སྒྲོན་མེ།
dam chos snang ba'i sgron me/
Author:
 དཔལ་ལྡན་གྲགས་པ་
dpal Idan grags pa
Descriptor: printed from computerized inpt
Original Publication : n/a n/a
Place: [S..]
Publisher:
 [s.n.]
Date: Ilin .d.]
Volume:
Total Volumes:
TBRC Pages:
Introductory Pages: In/a
Text Pages: n/a
Scanning Information: Scanned at Tibetan Buddhist Resource Center, 150 West 17th St, New York City, NY
10011, US. Comments: 4/2012

དམ་ཆོས་སྣང་བའི་སྒྲོན་མེ།
་ མཛད་པ་པོ། བློ་གླིང་དགེ་བཤེས་དཔལ་ལྡན་གྲགས་པ།
199

དམ་ཆོས་སྣང་བའི་སྒྲོན་མེ།
མཛད་པ་པོ། བློ་གླིང་དགེ་བཤེས་དཔལ་ལྡན་གྲགས་པ།
1998

པར་སྐུ ན་པས་གསལ་བཤད།
མཁའ་ཁྱབ་སྐྱེ་རྒུ་ཡོངས་ཀྱི་འདྲེན་མཆོག་༧གོང་ས་རྒྱལ་
དབང་ཐམས་ཅད་མཁྱེན་ཅིང་གཟིགས་པ་ཆེན་པོ་མཆོག་གིས་ནང་
ཆོས་ལ་དད་གུས་ཞུ་མཁན་རྣམས་ཀྱིས་དེ ར་རང་དགར་ཡིད་ཆེས་
བྱེད་པ་ཙམ་མིན་པར། རང་རང་གི་བློ་ནུས་དང་བསྟུན་ཆོས་ཀྱི་
གནད་དོན་གང་འཚམས་རེ་ཤེས་པར་བྱས་ཏེ་གང་ཤིས་ཅི་ནུས་
ཀྱིས་ཉམས་ལེན་བྱ་གལ་ཆེ་ཚུལ་བཀའ་སློབ་ལན་མང་སུལ་དོན་
ལྟར་ལེགས་སྨན་ཡོང་རེས། སྔ་ལོར་དགེ་བཤེས་དཔལ་ལྡན་གྲགས་
པ་ལགས་ཀྱི་གསུང་རྩོམ་ཕྱོགས་བསྒྲི གས་འདི་བཞིན་དེབ་གྲངས་
༢༠༠༠ ཐམ་པ་དཔར་བསྐྲུན་ཞུས་པ་དེ་ཀུན་དོན་གཉེར་བྱེད་མཁན་
མང་བས་ཡོངས་རྫོགས་འགྲེམས་སྤེལ་ཟིན་ཅིང་། དོ་དང་དོན་
གཉི ར་གནང་མཁན་མང་པོ་ཡོང་འདུག་པར་བརྟེན། ད་ལན་སླར་
ཡང་ཞུས་དག་གང་ཡོང་བགྱིས་ཐོག། སྟོན་པའི་སྐུ་དཔར་དང་མཚོན་
བྱེད་དཔེ་རིས་ཀྱང་གསར་བྲིས་བྱས་ནས་དེབ་གྲངས་༢༠༠༠ ཐམ་
པ་དཔར་འདེབས་ཞུས་པ་འདིས་ཀྱང་འགྲོ་ཀུན་ཞི་བདེའི་དཔལ་ལ་
རྟག་ཏུ་སྤྱོད་རྒྱུ་ཡོང་བའི་རེ་སྨོན་རྒྱ་ཆེར་ཞུ་རྒྱུ་ཡིན་ལགས་སོ།།

Foreword
In as answer to the question of what significances are there for
making prostration , circumubulation, making offerings of water
and butter lamp to the Triple Gems and so forth , though we find
lot of authentic explanations in the teachings of the Lord Buddha
(Sutras) and their corresponding commentaries written by the
great Indian masters; yet for those deprived of the opportunity to
study these texts, it is quite difficult to get materials which are
easily readable and reliably comprehensive covering the essences
of the Lord Buddha's teachings on these topics.
As such we are bringing forth this publication - The Lamp
Illuminating the Teachings of the Lord Buddha' written by
the renowned scholar and teacher Geshe Palden Dakpa of
Drepung Loseling monastery . His explanations, as we will go
through , are so clear, highly reliable and informative that it
forms a source of reference for all kinds of persons from the
beginners to those in high stages.
The understanding of the concept of Wheel of Life (Si pa Khor Lo)
is indispensable for every buddhist for it is the key to gain aspiration
to achieve Nirvana and Buddhahood. It was a common practice in
ancient India and in Tibet to give teachings publicly in accordance
with the teachings of the Lord Buddha.
Also , the wall paintings of the Wheel of Life is a common
sight everywhere in the old buddhist temples and monasteries
resembling the significance of cyclic existence (Samsara ) and
Nirvana. It being of great benefit, we have here a more lucid
interpretation of the wheel of life.
In addition, we have here brief descriptions on the various
anniversaries of the Lord Buddha and on the different kinds
of Buddhist stupas as well.

IV

དཀར་ཆག །
H
སྔོན་གླེང་།
FOREWORD
སྟོན་པའི་དུས་ཆེན་ཁག་གི་ངོ་སྤྲོད།
ཕྱག་མཆོད་སོགས་ཇི་ལྟར་བྱ་ཚུལ་སྐོར་དྲིས་ལན།
ཕྱག་འཚལ་བའི་སྐོར།
སྐོར་བ་བྱེད་ཚུལ།
མ་ཎི་འཁོར་ལོའི་སྐོར།
ཡོན་ཆབ་འབུལ་སྐོར། །
མཆོད་མེ་འབུལ་བའི་སྐོར།
བསངས་གསོལ་གཏོང་སྐོར།
མཇལ་ཁ་ཞུ་བའི་སྐོར།
མཆོད་རྟེན་གྱི་ཁྱད་ཆོས་བརྗོད་པ།
མཆོད་རྟེན་གྱི་མཚན་གྱི་ཁྱད་པར།།
མཆོད་རྟེན་གྱི་རྣམ་པའི་ཁྱད་པར།།
སྤྱིར་བཏང་མཆོད་རྟེན་གྱི་མཚོན་དོན།
རི་དྭགས་ཆོས་འཁོར་གྱི་མཚོན་དོན།།
སྲིད་པ་འཁོར་ལོའི་མཚོན་དོན།
སྲིད་པ་འཁོར་བའི་རྣམ་གཞག་
ཞི་བ་མྱང་འདས་ཀྱི་རྣམ་གཞག་
དཔར་བྱང་སྨོན་ཚིག་

དམ་ཆོས་སྣང་སྒྲོན། སྟོན་པའི་དུས་ཆེན།
སྟོན་པའི་དུས་ཆེན་ཁག་གི་ངོ་སྤྲོད།
༄༅། །སྟོན་པ་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་
ཡང་དག་པར་རྫོགས་པའི་སངས་རྒྱས་དཔལ་རྒྱལ་བ་ཤཱཀྱ་ཐུབ་པ་ལ་སྒོ་
གསུམ་གུས་པ་ཆེན་པོས་ཕྱག་འཚལ་ཞིང་སྐྱབས་སུ་མཆིའོ།།
དེ་ལ་སྔོན་བྱོན་སྟོན་པའི་རྣམ་ཐར་རྗེས་འཇུག་གདུལ་བྱའི་ཉམས་
ལེན་ཞེས་གསུངས་པ་ལྟར། འདིར་སངས་རྒྱས་ཀྱི་ཐུན་མོང་དང་ཐུན་མོང་
མ་ཡིན་པའི་མཛད་པ་རྣམ་ཐར་རྒྱ་མཚོ་ལྟ་བུའི་ནང་ནས་མཛད་ཆེན་ཁག་
བསྟན་པའི་དུས་ཆེན་གྱི་སྐོར་མཁས་དབང་དུ་མའི་གསུང་ལས་བཏུས་ཏེ་
མདོར་བསྡུས་ཙམ་གླེང་བར།
དེ་ཡང་བདག་ཅག་གི་སྟོན་པ་ཐུགས་རྗེ་ཅན་དེས། དང་པོ་མ་གྱུར་
སེམས་ཅན་ཐམས་ཅད་སྡུག་བསྔལ་རྒྱུ་དང་བཅས་པས་མནར་ཞིང་། བདེ་
བ་རྒྱུ་དང་བཅས་པས་ཕོངས་པར་མི་བཟོད་པའི་ཐུགས་བརྩེ་བ་ཆེན་པོས་
དྲངས་པའི་འགྲོ་བ་སེམས་ཅན་ཐམས་ཅད་ཀྱི་དོན་དུ་བླ་ན་མེད་པ་ཡང་དག་
པར་རྫོགས་པའི་སངས་རྒྱས་ཀྱི་གོ་འཕང་ཐོབ་པར་དགོངས་པའི་བྱང་ཆུབ་
མཆོག་ཏུ་ཐུགས་བསྐྱེད། བར་དུ་སྦྱིན་སོགས་ཕ་རོལ་ཏུ་ཕྱིན་པ་དྲུག་དང་
བསྡུ་བའི་དངོས་པོ་བཞིའི་ཉམས་ལེན་ལས་བརྩམས་ཏེ་བསྐལ་པ་གྲངས་མེད་
གསུམ་དུ་བསོད་ནམས་དང་ཡེ་ཤེས་ཀྱི་ཚོགས་བསགས། མཐར་བསྐལ་
བཟང་སངས་རྒྱས་སྟོང་གིས་སངས་རྒྱས་པའི་མཛད་པ་བསྟན་པའི་གནས་
མཆོག་ཁྱད་པར་ཅན་འཕགས་ཡུལ་རྡོ་རྗེ་གདན་དུ་ཡང་དག་པར་རྫོགས་

དམ་ཆོས་སྣང་སྒྲོན།
པའི་སངས་རྒྱས་པ་སྟེ། སྤང་དགོས་ཀྱི་སྒྲིབ་པ་ཐམས་ཅད་སངས་ཤིང་དག་
མཁྱེན་དགོས་ཀྱི་ཤེས་བྱ་ཐམས་ཅད་དུས་གཅིག་ཆར་དུ་མངོན་
པ་དང་། 
སུམ་དུ་གཟིགས་པའི་བློ་གྲོས་རྒྱས་པའི་མཛད་པ་བསྟན་ནས། ཐུགས་བརྩེ་
བ་ཆེན་པོས་གདུལ་བྱ་རྣམས་ལ་རང་རང་གི་སྐལ་བ་དང་འཚམས་པའི་སྡུག་
བསྔལ་སེལ་ཐབས་དང་། བདེ་བ་སྒྲུབ་ཐབས་བླང་དོར་གྱི་གནས་མཐའ་
ཡས་པ་ཞིག་བཀའ་བསྩལ་བ་ལས། མདོ་རྒྱ་ཆེར་རོལ་པར། བསོད་ནམས་
རྣམ་སྨིན་བདེ་སྟེར་སྡུག་བསྔལ་ཐམས་ཅད་སེལ། །བསོད་ནམས་ལྡན་པའི་
མི་ཡི་བསམ་པ་རྣམས་ཀྱང་འགྲུབ། །ཅེས་སོགས་གདམས་པར་མཛད་དེ།
དེ་ཡང་སེམས་ཅན་རྣམས་དུས་རྟག་ཏུ་བདེ་བ་འདོད་ཅིང་། སྡུག་བསྔལ་
སྐད་ཅིག་ཙམ་ཡང་མི་འདོད་པར་མཚུངས་ལ། དེ་ལ་བསོད་ནམས་བསགས་
། གནས་
ན་མི་འདོད་པའི་སྡུག་བསྔལ་ཉེས་སྐྱོན་ཐམས་ཅད་སེལ་ཐུབ་པ་དང་
སྐབས་དང་མཐར་ཐུག་གི་འདོད་དོན་བདེ་དགེ་ཐམས་ཅད་འགྲུབ་ཐུབ་པར་
བསོད་ནམས་བསགས་པ་ལ་ཅི་ནུས་ཀྱི་འབད་བརྩོན་
གསུངས་པ་ལྟར། 
བྱེད་པ་ཤིན་ཏུ་གལ་ཆེ།
དེ་ཡང་བསོད་ནམས་བསགས་པ་ལ་ཐབས་ཚུལ་རྟེན་འབྲེལ་ལེགས་
འགྲིགས་བྱུང་ན། ཚེགས་ཆུང་ངུས་ཀྱང་རླབས་ཆེན་གྱི་བསོད་ནམས་བསག་
ཚུལ་མང་དུ་ཡོད་པར་གསུངས་ཤིང་། དེ་ཡང་ཞིང་དང་། བསམ་པ་དང་།
སྦྱོར་བ་དང་། དུས་སོགས་ཀྱི་སྒོ་ནས་ཁྱད་པར་འགྱུར་བ་ཡིན་ཏེ། དཔེར་
ན༑ ཁ་ཟས་ཁམ་ཅིག་ཙམ་ལྟ་བུ་དེ་ཡང་ཡོན་ཏན་གྱི་ཞིང་། ཆོས་སྟོན་
པའི་བླ་མ་སངས་རྒྱས་བྱང་སེམས་སོགས་སྐྱེས་བུ་དམ་པ་རྣམས་དང་། ཆོས་

སྟོན་པའི་དུས་ཆེན།
སྒྲུབ་པའི་དགེ་འདུན་གྱི་ཚོགས། ཕན་འདོགས་པའི་ཞིང་ཕ་མ་དང་། ཉམ་
ཐག་པའི་ཞིང་ནད་པ་སོགས་ལ་སྦྱིན་ན་གཞན་ལ་སྦྱིན་པ་ལས་བསོད་
ནམས་ཆེ་བ་དང་། །
ཡང་ཟས་དེ་ལྟ་བུ་ཞིག་སྦྱིན་ཡུལ་བྱ་ཁྱི་ལྟ་བུ་ལ་སྦྱིན་པའི་ཚེའང་།
ཀུན་སློང་མ་གྱུར་སེམས་ཅན་ཐམས་ཅད་ཀྱི་དོན་དུ་སངས་རྒྱས་ཀྱི་གོ་འཕང་
ཐོབ་འདོད་དང་། དེའི་ཆེད་དུ་འདི་ལྟ་བུ་ཡན་ཆད་ཀྱིས་བསོད་ནམས་
བསགས་དགོས་སྙམ་ནས་སྦྱིན་པ་དང༌། གཞན་ཡང་རང་གིས་དགེ་བ་གང་
བྱས་རྣམས་ལ་རྗེས་སུ་ཡི་རང་བྱས་ན་བསམ་པའི་སྟོབས་ཀྱིས་གཞན་ལས་
ཕན་རླབས་ཆེ་བ་དང་།
དེ་བཞིན་དུ་སྦྱིན་ཡུལ་མཆོག་དམན་སུ་འདྲ་ཞིག་ཡིན་རུང་དེ་དང་
དེ་ལ་ཁེངས་དྲེགས་ཁྱད་གསོད་ཀྱི་རྣམ་འགྱུར་མེད་པར། རང་གི་ལག་གིས་
གུས་ཞབས་ཞེ་ས་དང་བཅས་ཏེ་དངོས་རྫས་ཆུང་ངུ་ཞིག་སྦྱིན་ནའང་སྦྱོར་
བའི་སྒོ་ནས་རླབས་ཆེ་བ་དང༌། །
ཡང་དངོས་རྫས་ཆེ་ཆུང་གང་ཡིན་རུང་ཚེས་བཟང་དུས་བཟང་གི་
སྐབས་དང༌། ཡུལ་ཁམས་ལ་མུ་གེ་སོགས་བྱུང་བའི་དུས་ལྟ་བུ་ལ་སྦྱིན་ན།
དུས་ཀྱི་དབང་གིས་གཞན་ལས་འགྱུར་སྟོབས་ཤིན་ཏུ་ཆེ་བར་གསུངས་སོ།།
དེ་ལྟ་ན་ཚུལ་དེ་འདྲ་རེ་རེའི་སྒོ་ནས་ཀྱང་བསོད་ནམས་བསག་པ་
ལ་རླབས་ཆེ་བའི་ཁྱད་པར་ཡོད་ན། དེ་དག་ཡོངས་རྫོགས་སམ་མང་པོ་
སྟབས་ཅིག་ལ་འཛོམས་ན་འགྱུར་སྟོབས་དང་རླབས་ཤིན་ཏུ་ཆེ་བར་སྨོས་
མ་དགོས་ལ། དེ་ནི་དཔེར་ན། ས་ཞིང་ལེགས་པ་ཞིག་ཏུ་ནམ་དུས་རིན་

དམ་ཆོས་སྣང་སྒྲོན། །
པའི་སྐབས་སུ་ལེ་ལོ་མེད་པར་རེ་འདོད་དང་སེམས་ཤུགས་ཆེན་པོས་ས་བོན་
འདེབས་ལས་ལེགས་པར་བགྱིས་ན་དེའི་གྲུབ་འབྲས་གཞན་ལས་ཁྱད་པར་
ཆེན་པོ་ཡོང་བ་ལྟ་བུ་ཡིན་པར་སེམས་སོ།། ། །
དེས་ན་སངས་རྒྱས་བྱང་སེམས་སོགས་སྐྱེས་ཆེན་དམ་པ་རྣམས་
ཀྱིས་དམིགས་བསལ་གྱི་མཛད་པ་རླབས་པོ་ཆེ་མཛད་ཅིང་བྱིན་གྱིས་བརླབས་
པའི་དུས་ཆེན་རྣམས་སུ་དགེ་སྡིག་གང་བསག་ཀྱང་འགྱུར་སྟོབས་ཤིན་ཏུ་ཆེ་
བར་གསུངས་པས་ན། འདི་དག་གི་སྐོར་ཤེས་ནས་སྤང་བླངས་འཇུག་
ལྡོག་ལ་འབད་གལ་ཆེ་བས། འདིར་བདག་ཅག་གི་སྟོན་པའི་དུས་ཆེན་
སྐོར་ཅུང་ཟད་ཞུ་ན།
དེ་ལ་སྟོན་པ་བཅོམ་ལྡན་འདས་ཤཱཀྱ་ཐུབ་པ་དེའི་དུས་ཆེན་ལ་གྲགས་
ཆེ་བ་ལྷུམས་སུ་བཞུགས་པའི་དུས་ཆེན་དང༌། སྐུ་བལྟམས་པའི་དུས་ཆེན།
རབ་ཏུ་བྱུང་བའི་དུས་ཆེན། སངས་རྒྱས་པའི་དུས་ཆེན། ཆོས་འཁོར་
བསྐོར་བའི་དུས་ཆེན། ལྷ་ལས་བབས་པའི་དུས་ཆེན། ཆོ་འཕྲུལ་ཆེན་
པོའི་དུས་ཆེན། མྱ་ངན་ལས་འདས་པའི་དུས་ཆེན་བཅས་བརྒྱད་ཡོད་པ་
ལས་ཡོངས་སུ་གྲགས་པའི་དུས་ཆེན་བཞི་ནི། མངོན་པར་རྫོགས་པ་སངས་
རྒྱས་པ་དང་། ཆོས་ཀྱི་འཁོར་ལོ་བསྐོར་བ་དང་། ལྷ་ལས་བབས་པ་དང་།
ཆོ་འཕྲུལ་ཆེན་པོའི་དུས་ཆེན་བཅས་ཡིན་ལ། དེ་ཡང་དུས་ཆེན་བརྒྱད་པོ་
དེ༑ དེ་བཞིའི་ནང་དུ་འདུས་པའི་དབང་དུ་བྱས་པར་མངོན་ཏེ། དེ་ལ་
སྐུ་བལྟམས་པ་ནི་ཆོ་འཕྲུལ་གྱི་དུས་ཆེན་ནང་དུ་འདུ་བ་དང༌། ལྷུམས་སུ་
ཞུགས་པ་དང་མྱ་ངན་ལས་འདས་པའི་དུས་ཆེན་གཉིས་ནི་སངས་རྒྱས་པའི་

སྟོན་པའི་དུས་ཆེན།
དུས་ཆེན་ནང་དུ་འདུས་ལ། རབ་ཏུ་བྱུང་བའི་དུས་ཆེན་ཡང་སངས་རྒྱས་
པའི་དུས་ཆེན་དང་དུས་ཆེས་ཉེ་བས་དེར་བསྡུས་པ་ཡིན་ཏེ། འདི་དག་གི་
ཚུལ་འོག་ཏུ་བརྗོད་པ་དེས་གོ་ནུས་སོ།།
དུས་ཚེས་དེ་དག་གི་ལོ་ཟླ་ཚེས་གྲངས་ངོས་འཛིན་སྐོར་ལ་སྔོན་བྱོན་
མཁས་དབང་རྣམས་ཀྱི་བཞེད་སྲོལ་འདྲ་མིན་མང་དུ་ཡོད་ཀྱང་། དེང་ཡོངས་
གྲགས་ཧོར་ཟླ་དང་སྦྱར་ནས་བརྩི་སྲོལ་ལྟར་ན། ཧོར་ཟླ་དང་པོའི་ཚེས་གཅིག་
ནས་ཚེས་བཅོ་ལྔའི་བར་ཆོ་འཕྲུལ་ཆེན་པོའི་དུས་ཆེན་དང་། ཡང་དེའི་ཚེས་
བཅོ་ལྔ་ལ་སྐུ་བལྟམས་པའི་དུས་ཆེན་དང་། ཧོར་ཟླ་བཞི་པའི་ཚེས་བརྒྱད་
ལ་རབ་ཏུ་བྱུང་བའི་དུས་ཆེན་དང་། ཡང་དེའི་ཚེས་བཅོ་ལྔ་ལ་ལྷུམས་སུ་
ཞུགས་པ། མངོན་པར་སངས་རྒྱས་པ། སྐུ་མྱ་ངན་ལས་འདའ་ཚུལ་བསྟན་
པའི་དུས་ཆེན་བཅས་དུས་ཆེན་གསུམ་འཛོམས་དང་། ཧོར་ཟླ་དྲུག་པའི་
ཚེས་བཞི་ལ་ཆོས་འཁོར་བསྐོར་བའི་དུས་ཆེན། ཧོར་ཟླ་དགུ་པའི་ཚེས་ཉེར་
གཉིས་ལ་རྒྱལ་བ་ལྷ་ལས་བབས་པའི་དུས་ཆེན་ཏེ་དུས་ཆེན་བརྒྱད་ཀྱི་ངོས་
འཛིན་དེ་ལྟར་དུ་གྲགས་སོ།།
གཞན་ཡང་ཧོར་ཟླ་གསུམ་པའི་ཚེས་བཅོ་ལྔ་ལ་སྟོན་པ་མཆོག་གིས་
དཔལ་དུས་ཀྱི་འཁོར་ལོའི་རྩ་རྒྱུད་གསུངས་པའི་དུས་ཆེན་ཡིན་པར་མ་ཟད།
ད་ལྟའང་ཤམ་བྷ་ལར་རིགས་ལྡན་རྒྱལ་པོས་ལོ་ལྟར་དབང་བསྐུར་མཛད་
པའི་དུས་ཆེན་དང་། དེ་བཞིན་དུ་ཧོར་ཟླ་བཞི་པའི་ཚེས་བཅོ་ལྔ་ནི་དགེ་
སློང་མ་དཔལ་མོས་སྤྱན་རས་གཟིགས་བསྒྲུབས་ནས་མཆོག་གི་དངོས་གྲུབ་
བརྙེས་པའི་དུས་ཆེན་ཡིན་པར་ཡང་གསུངས་སོ།།

དམ་ཆོས་སྣང་སྒྲོན།
གཞན་ཡང་ཟླ་བ་ཉ་གང་བའམ་སྟོང་པའི་དུས་དང༌། ལྷག་པར་ཉི་
འཛིན་ཟླ་འཛིན་བཅས་ཀྱི་དུས་ནི་ལྷ་དང་ལྷ་མ་ཡིན་ཆེར་འཐབ་པའི་དུས་
ཉི་ཟླ་གཉིས་སྒྲ་གཅན་གྱིས་ཟིན་པར་སངས་རྒྱས་ཀྱིས་གྲོལ་ཐབས་
དང༌༑ 
མཛད་པའི་དུས་ཡིན་པ་དང་། དེ་བཞིན་དུ་ཚེས་བརྒྱད་གང་ཡིན་ལ་ཆུ་
སྲིན་རྣམས་ཀྱིས་རྒྱ་མཚོའི་ནང་གི་སྲོག་ཆགས་ཆེས་མང་པོ་བསད་པའི་དུས་
ཡིན་ཚུལ་མཁས་དབང་འགས་གསུངས་སོ།།
དེ་ལ་འདུལ་བའི་གཞུང་དུ་ནི་ཟླ་བ་ཡར་ངོའི་ཚེས་བརྒྱད་དང་། བཅུ་
བཞི་བཅོ་ལྔ་བཅས་གསུམ་དང་། ཟླ་བ་མར་ངོའི་ཚེས་བརྒྱད་དང་། བཅུ་
བཞི༑ བཅོ་ལྔ་སྟེ། ཡོངས་གྲགས་ཀྱི་ཚེས་ཉེར་གསུམ་དང༌། ཉེར་དགུ།
གནམ་སྟོང་བཅས་ཀྱི་དུས་སུ་དཀར་ཕྱོགས་ལ་དགའ་བའི་ལྷ་རྣམས་འཛམ་
གླིང་འདིར་སྐྱེ་བོ་རྣམས་དགེ་སྡིག་གང་བྱེད་གཟིགས་པར་ཕེབས་པའི་དུས་
ཆེན་དང་། དེ་ཡང་ཡར་ངོ་མར་ངོའི་ཚེས་བརྒྱད་ལ་ལྷའི་འཁོར་རྣམས་
དང་༑ ཚེས་བཅུ་བཞི་ལ་ལྷའི་བུ་དང་བུ་མོ་རྣམས་དང༌། ཚེས་བཅོ་ལྔ་
ལ་ལྷའི་གཙོ་བོ་རྣམས་གཟིགས་བསྐོར་ལ་ཕེབས་པའི་དུས་ཡིན་ཚུལ་
ཡང་གསུངས་སོ།། །
དེ་ཡང་བཤད་ཚུལ་འདི་དག་ནི་སྔོན་གྱི་གཏམ་རྒྱུད་ལ་གྲགས་པ་དང་།
གདུལ་བྱ་ཐུན་མོང་བ་རྣམས་ཀྱི་གོ་བདེ་བའི་དབང་དུ་བྱས་པ་ཡིན་ལ། ཐུན་
མོང་མ་ཡིན་པ་གསང་སྔགས་བླ་མེད་ཀྱི་ལུགས་ལྟར་ན་ཕྱིའི་ཟླ་བའི་དཀར་
ཆ་ཡར་མར་དུ་འཕེལ་འགྲིབ་དང༌། ནང་གི་ཐིག་ལེ་ཡར་མར་དུ་བགྲོད་
ཚུལ་གྱི་རྟེན་འབྲེལ་དང་། ཁྱད་པར་དུ་ཉི་ཟླ་གཟའ་འཛིན་ཀྱང་ནང་གི་ལས་

སྟོན་པའི་དུས་ཆེན།
རླུང་རྩ་ཁམས་སུ་རྒྱུ་ཚུལ་གྱི་རྟེན་འབྲེལ་ལྟོས་གྲུབ་ལས་དགེ་སྡིག་གང་བྱས་
འགྱུར་ཆེ་བ་ཡོང་བའི་གནད་ཅིག་ཀྱང་ཡོད་ཚུལ་སྣང་བས། ཐུན་མོང་བར་
བཤད་པ་ཐམས་ཅད་ཀྱང་མཐར་ཚུལ་འདི་ལ་གཞོལ་བའི་ཐབས་སུ་གོ་དགོས་
པར་སེམས་སོ།།
གོང་གསལ་དུས་ཆེན་རྣམས་ལས་ས་ག་ཟླ་བའི་ཚེས་བཅོ་ལྔ་དེ་ཉིད་
སྟོན་པ་སངས་རྒྱས་པའི་དུས་ཆེན་ཡིན་པར་རྩོད་མེད་ཡོངས་གྲགས་ལྟར་
ལ༑ དེ་ཡང་སྲོད་ལ་བདུད་བཏུལ། དགུང་ལ་མཉམ་པར་བཞག ། ཐོ་
རེངས་ལ་མངོན་པར་རྫོགས་པར་སངས་རྒྱས་པར་གསུངས་པའི་ཐོ་རེངས་
དེ་ཚེས་བཅོ་ལྔའི་སྔ་ཐོག་གི་དུས་ལ་གོ་དགོས་སམ། དེའི་མཚན་མོའི་དུས་
ཤིག་ལ་གོ་དགོས་པ་གང་ཡིན་སྙམ་ན། འདི་ལ་ལུང་འགའ་ཞིག་གི་དགོངས་
པ་འགྲེལ་ཚུལ་གྱི་ཁྱད་པར་ལས་འདོད་ཚུལ་འདྲ་མིན་ཡོད་དེ། མཁས་དབང་
ལ་ལས་ཚེས་བཅོ་ལྔའི་སྲོད་ལ་བདུད་བཏུལ། དེའི་མཚན་དགུང་ལ་མཉམ་
པར་བཞག །དེའི་མཚན་མཐའ་ལ་དུས་སྔ་ཕྱིའི་ཆ་གཉིས་ཕྱེ་བའི་ཕྱི་མའི་
དུས་ལ་ངོས་འཛིན་ནས། སྤྱིར་འཇིག་རྟེན་ཐ་སྙད་ལ་ཚེས་དེ་དང་དེའི་ཐོ་
རེངས་ཞེས་པ་དེ་དང་དེའི་སྔ་ཐོག་ལ་གོ་དགོས་ཀྱང་། འདིར་དེ་དང་མི་
འདྲ་ཚུལ་བཅས་གསུངས་ལ། ཡང་དེ་བཞིན་དུས་ཚིགས་ལ་མཁས་པ་ཁག་
ཅིག་གིས་ནི། སྐར་རྩིས་ཞིབ་པར་བྱས་ན་གོང་གསལ་ཐོ་རེངས་དེ་ཉིད་
ཚེས་བཅུ་དྲུག་གི་སྔ་ཐོག་ལ་གོ་དགོས་ཚུལ་ཡང་གསུངས་སོ།། དེ་
ཡང་མཁས་དབང་གཞན་དག་གིས་ནི། སྔགས་བླ་མེད་ཀྱི་གཞུང་
དུ་རྒྱལ་བུ་གཞོན་ནུ་དོན་འགྲུབ་དེ་ཉིད། ཕྱིའི་མངོན་བྱང་ཟླ་ཉི་སྨག་གསུམ་

དམ་ཆོས་སྣང་སྒྲོན།
གྱི་སྐྱོན་དང་བྲལ་བའི་ཐོ་རེངས་ནམ་མཁའ་གཡའ་དག་པའི་དུས་སུ། ནང་
གི་མངོན་བྱང་སྣང་བ་དཀར་ལམ་པ་དང་། མཆེད་པ་དམར་ལམ་པ། ཉེར་
ཐོབ་ནག་ལམ་པའི་སྣང་བ་གསུམ་དང་བྲལ་བའི་དོན་གྱི་འོད་གསལ་མངོན་
དུ་བྱས་ཏེ་མངོན་པར་རྫོགས་པར་བྱང་ཆུབ་པའི་མཛད་པ་བསྟན་པ་ཡིན་པར་
གསུངས་ན། ཚེས་བཅོ་ལྔའི་ཟླ་བ་ནི་ཚེས་བཅུ་དྲུག་གི་ཉི་ཤར་བར་དུ་བསྡད་
པས༑ དེའི་མཚན་མོ་ལ་ནི་ཟླ་འོད་དང་ཉི་འོད། སྨག་ནག་བཅས་གསུམ་
དང་བྲལ་བའི་དུས་སྐབས་ཤིག་གཏན་ནས་མེད་པས། ཚེས་བཅུ་བཞིའི་
མཚན་གྱི་སྨག་དང་ཟླ་འོད་བཅས་ཡོལ་ནས། ཚེས་བཅོ་ལྔའི་ཐོ་རེངས་ཉི་
འོད་ཀྱི་དམར་མདངས་མ་སླེབས་པའི་བར་དེར་ཟླ་ཉི་སྨག་གསུམ་དང་བྲལ་
བའི་དུས་སྐབས་ཡིན་པས་དུས་དེར་སངས་རྒྱས་པའི་མཛད་པ་བསྟན་པ་ཡིན་
པར་གསུངས་ཏེ། འདི་ཉིད་ལུང་རིགས་དང་འཇིན་རྟེན་གྱི་ཐ་སྙད་བཅས་
ཀུན་དང་མཐུན་པར་སྣང་ངོ་།། །།
དུས་དེ་རྣམས་སུ་དགེ་བ་འགྱུར་སྟོབས་ཆེ་ཆུང་ནི། གོང་གསལ་
སྟོན་པའི་དུས་ཆེན་རྣམས་སུ་ཡིད་ཆེས་དད་པའི་སྒོ་ནས་དགེ་བ་གང་བྱས་
ཀྱང་བྱེ་བ་རྒྱ་འགྱུར་དང༌། དེ་བཞིན་དུ་ཉི་འཛིན་ལ་བྱེ་བ་འབུམ་འགྱུར་
དང༌༑ ཟླ་འཛིན་ལ་བྱེ་བ་བདུན་དང་། ཉ་སྟོང་བརྒྱད་གསུམ་སོགས་སྤྱིར་
བཏང་དུས་བཟང་རྣམས་སུ་དགེ་རྩ་བརྒྱ་འགྱུར་རེ་འཕེལ་བར་མཁས་དབང་
མང་པོས་གཅིག་མཐུན་གསུངས་ལ། དེར་མ་ཟད་བླ་མ་སྐྱེས་ཆེན་དམ་པ་
རྣམས་ཞིང་གཞན་དུ་གཤེགས་པའི་དུས་ཚིགས་རྣམས་སུ་ཚོགས་བསག་སྒྲིབ་
སྦྱང་ཅི་ནུས་ལ་འབད་ན། དམ་ཚིགས་ཉམས་ཆག་སོགས་ཀྱི་སྒྲིབ་པ་དག་

སྟོན་པའི་དུས་ཆེན།
ཅིང་ཚོགས་རླབས་ཆེན་གསོག་པ་དང་། ཐུགས་བརྩེ་བ་ཆེན་པོས་རྗེས་སུ་
འཛིན་པའི་ཕན་ཡོན་ཤིན་ཏུ་ཆེན་པོ་ཡོད་ཚུལ་ཡང་དམ་པ་རྣམས་ཀྱིས་ནན་
ཆེར་གསུངས་སོ།།
དོན་གྱི་དབང་འདི་དག་ལ་བརྟེན་ནས་འདུལ་བའི་གཞུང་རྣམས་
སུའང་སྟོན་པ་སྐུ་བལྟམས་པ་དང་། དབུ་སྐྲ་བྲེགས་པ་དང༌། སངས་རྒྱས་
པ་ལ་སོགས་པའི་དུས་ཆེན་རྣམས་ལ་དུས་སྟོན་བྱ་དགོས་པར་གསུངས་ལ།
དེའི་ཚུལ་ཡང་གནས་དེར་དད་འདུས་སྐྱེ་བོ་རྣམས་ཀྱིས་མཆོད་པའི་བྱེ་བྲག་
སྣ་ཚོགས་པ་དང་བཅས་ཏེ་སྟོན་པའི་སྐུ་གཟུགས་ཁྱོགས་ལ་སོགས་པའི་སྟེང་
དུ་ཉེ་འཁོར་གྲོང་ཁྱེར་སོགས་ལ་གདན་དྲངས་ནས། སྲང་མདོ་རྣམས་སུ་
གུས་ཕྱག་དང་མཆོད་པ་ཕུལ་ཏེ་བསོད་ནམས་བསག་དགོས་ཚུལ་གསུངས་
པ་ལྟར། དེང་སང་ཡང་ནང་པའི་ཡུལ་གྲུ་འགའ་ཞིག་ལ་སྟོན་པའི་དུས་སྟོན་
འདི་དང་ཕྱོགས་མཐུན་བྱ་སྲོལ་ཡོད་པའང་མཐོང་ཐོས་ལྟར་ཡིན་ནོ།། །།
གཞན་ཡང་མཁས་དབང་འགས་གསུང་ཚུལ་ལྟར་ན། མདོ་ལས།
ཞིང་དང་བསམ་པ་དང་། རྟེན་དང་དངོས་པོ་དང་དུས་ཀྱི་སྒོ་ནས་ཆེས་ཕུལ་
དུ་ཕྱིན་པའོ། །ཞེས་གསུངས་པ་ལྟར། དེ་ཡང་ཞིང་བླ་མ། བསམ་པ་བྱང་
ཆུབ་ཀྱི་སེམས། རྟེན་རང་ཉིད་སྡོམ་པ་དང་ལྡན་པ། དངོས་པོ་ཆོས་ཀྱི་
སྦྱིན་པ། དུས་བསྟན་པ་ལ་སྐྱོན་ཞུགས་ཡོད་པའི་དུས་སུ་ཕན་ཡོན་ཆེ་བ་ཡིན།
དེ་ཡང་ཕྱི་མ་འདིའི་ཤེས་བྱེད་ནི། བཅོམ་ལྡན་འདས་ཀྱིས་བྱང་ཤར་
གྱི་སངས་རྒྱས་དབང་ཕྱག་རྒྱལ་པོའི་ཞིང་དུ་ཚུལ་ཁྲིམས་ཡོངས་སུ་རྫོགས་
པ་བསྲུངས་པ་ལས། ཞིང་འདིར་བསླབ་པ་སྣ་གཅིག་བསྲུངས་པ་ཕན་ཡོན་

དམ་ཆོས་སྣང་སྒྲོན།
ཆེ་བར་གསུངས་པས། འདིར་ཡང་སྟོན་པ་ཞལ་བཞུགས་དུས་བསླབ་གཞི་
ཡོངས་རྫོགས་བསྲུངས་པ་ལས། དེང་སང་དུས་ངན་པའི་མཐའ་འདིར་བསླབ་
པ་སྣ་གཅིག་བསྲུངས་པ་ཕན་ཡོན་ཆེ་བར་རིགས་པས་གྲུབ་པ་ཡིན་ཞེས་
སོགས་ཀྱང་གསུངས་ཤིང་། དེ་དག་ནི་དཔེར་ན། སྒྲོན་མེ་ཆུང་ངུ་དེ་ཉིད་
ཉི་འོད་ཡོད་སར་མི་གསལ་ཡང་། མུན་ནག་ཁྲོད་དུ་ཆེས་གསལ་བ་ལྟར་
དང་༑ དེ་ཡང་རླུང་མེད་སར་སྤར་བ་ལས་རླུང་གཡོ་བའི་གནས་སུ་སྤར་
ཐུབ་ན་ངོ་མཚར་ཆེ་བ་ལྟར་རམ། གཞན་ལ་སྐྱིད་དུས་རོགས་ཕན་ཆེན་
པོ་བྱས་པ་ལས། སྡུག་དུས་རོགས་ཕན་ཆུང་ངུ་བྱས་པ་ཕན་ཐོགས་ཆེ་བ་
ལྟར༑ ཉོན་མོངས་ལ་སྤྱོད་པ་ཤུགས་ཆུང་བའི་ཡུལ་དུས་ལས། དེ་ཤུགས་
ཤིན་ཏུ་ཆེ་བའི་ཡུལ་དུས་དང༌། ཁྱད་པར་དུ་བསྟན་པ་ཉམས་གུད་འགྲོ་བའི་
དུས་སུ་སངས་རྒྱས་ཀྱི་བསྟན་པའམ་བསླབ་བྱ་སྡིག་སྤོང་དགེ་བསྒྲུབ་ལ་ཅི་
ནུས་ཀྱིས་འབད་ན་ཕན་ཡོན་ཤིན་ཏུ་ཆེ་བའང་དེ་ལྟར་ཡིན་པར་སེམས་སོ།།
དེས་ན་རང་ཅག་སྟོན་པའི་རྗེས་འཇུག་རྣམས་ཀྱིས་དུས་རྒྱུན་ལྡན་དུ་
སྡིག་སྤོང་དགེ་བསྒྲུབ་གང་ལྕོགས་དང་། ཁྱད་པར་དུ་ཚེས་བཟང་དུས་བཟང་
དེའི་ནང་ནས་ཀྱང་དུས་ཆེན་གསུམ་མམ་བཞི་འཛོམས་
གང་ཡིན་དང་། 
པའི་ས་ག་ཟླ་བའི་ཚེས་བཅོ་ལྔ་ལྟ་བུ་ལ་ཚོགས་བསག་སྒྲིབ་སྦྱང་ལ་ཅི་ནུས་
ཀྱིས་འབད་གལ་ཆེ་ཞིང་། དེ་ཡང་སྡོམ་ལྡན་རྣམས་ཀྱིས་དམ་ཚིག་སྡོམ་
པ་ལེགས་པར་སྲུང་བ་ལ་ལྷག་ཏུ་གཟབ་ནན་བྱེད་པ་དང་། སྡོམ་ལྡན་མིན་
པ་རྣམས་ཀྱིས་ཀྱང་མ་མཐའ་ཉིན་ཞག་གཅིག་གི་སྡོམ་པ་ཡན་ཞས་ཏེ་བསྲུངས་
ན༑ སྡོམ་པ་ཐོབ་ནས་ཇི་སྲིད་གནས་པའི་རིང་ལ་སེམས་ཅན་ཐམས་ཅད་
10

སྟོན་པའི་དུས་ཆེན།
ལ་བརྟེན་པའི་ཉེས་སྤྱོད་འགོག་པའི་བསོད་ནམས་རྒྱུན་ལྡན་དུ་གསོག་པ་དང་།
ལྷག་པར་ཡོངས་གྲགས་ཐེག་ཆེན་གསོ་སྦྱོང་གི་སྡོམ་པ་ཞེས་པ་ཚེགས་ཆུང་
ངུས་ཚོགས་རླབས་ཆེན་གསོག་པའི་ཐབས་ཁྱད་པར་ཅན་དེ་འདྲ་བླངས་ནས།
སྟོན་པ་ཐུགས་རྗེ་ཅན་གྱི་བཀའ་དྲིན་རྗེས་དྲན་ཐོག་དད་གུས་ཆེན་པོའི་སྒོ་
ནས་ཚོགས་བསག་སྒྲིབ་སྦྱོང་ལ་འབད་དགོས། །
དེ་ཡང་བསག་སྦྱང་གི་གནད་བསྡུས་པ་ཡན་ལག་བདུན་པར་གྲགས་
པ༑ དང་པོ་སྐྱབས་ཡུལ་མཆོག་གསུམ་ལ་ཕྱག་འཚལ་བ་དང་། གཉིས་
པ་མཆོད་པ་འབུལ་བ། གསུམ་པ་སྡིག་པ་བཤགས་པ། བཞི་པ་དགེ་བ་
ལ་རྗེས་སུ་ཡི་རང་བ། ལྔ་པ་ཆོས་འཁོར་བསྐོར་བར་བསྐུལ་བ། དྲུག་པ་
ཡུན་རིང་དུ་བཞུགས་པར་གསོལ་བ། བདུན་པ་དགེ་རྩ་རྣམས་རྫོགས་བྱང་
དུ་བསྔོ་བ་བཅས་ལ་འབད་ན། དགེ་རྩ་ཆུད་མི་ཟ་ཞིང་རླབས་ཆེ་བ་དང་
གོང་འཕེལ་དུ་འགྱུར་བར་ངེས་སོ།།
བསྔོ་བ་སྨོན་ལམ་ཡང་རྒྱལ་སྲས་ཀྱི་བསྔོ་སྨོན་ཐམས་ཅད་བཟང་
པོ་སྤྱོད་པའི་སྨོན་ལམ་དུ་འདུས་པར་གསུངས་པས་བྱུང་ན་དེ་དང་། དེ་མིན་
འཇམ་དཔལ་དཔའ་བོ་ཞེས་སོགས་ཚིགས་བཅད་གཉིས་སུའང་གནད་ཀུན་
འདུས་ཤིང་རླབས་ཆེ་བར་གསུངས་ལ། མདོར་བསྡུས་ན། ཕྱག་འཚལ་
བ་དང་མཆོད་ཅིང་བཤགས་པ་དང་། །རྗེས་སུ་ཡི་རང་བསྐུལ་ཞིང་གསོལ་
བ་ཡི། །དགེ་བ་ཅུང་ཟད་བདག་གིས་ཅི་བསགས་པ། །ཐམས་ཅད་བདག་
གིས་བྱང་ཆུབ་ཕྱིར་བསྔོའོ། །ཞེས་སོགས་དང༌། གཞན་ཡང་༧གོང་ས་
༧སྐྱབས་མགོན་ཐམས་ཅད་མཁྱེན་པ་མཆོག་གིས། སྲིད་ཞིའི་གདུང་སེལ་

དམ་ཆོས་སྣང་སྒྲོན།
ཡོངས་རྫོགས་ཐུབ་པའི་བསྟན། །འཛམ་གླིང་ཡངས་པའི་ཕན་བདེའི་དཔལ་
དུ་རྒྱས། །དེ་འཛིན་མཁས་དང་གྲུབ་པའི་སྐྱེས་བུ་རྣམས། །ཆོས་སྤྱོད་
རྣམ་བཅུའི་བྱ་བ་འཕེལ་བར་མཛོད། །ཅེས་གསོལ་འདེབས་ཐུགས་སྨོན་
ཇི་ལྟར་གནང་བ་ལྟར། བདག་ཅག་རྣམས་ཀྱིས་ཀྱང་དེ་བཞིན་དུ་གསོལ་
འདེབས་བསྔོ་སྨོན་ཞུ་དགོས་པ་ཡིན་ནོ།། ། །

ཕྱག་དང་མཆོད་པ།
ཕྱག་སྐོར་མཆོད་འབུལ་སོགས་ཇི་ལྟར་བྱ་ཚུལ་སྐོར་ལས་
བརྩམས་པའི་དྲི་བ་ཁག་ལ་ལན་དུ་ལྡོན་པ་
དཔྱོད་ལྡན་རེ་སྐོང་།
གང་ལ་ཕྱག་མཆོད་སྲི་ཞུ་ལེགས་བགྱིས་ན།།
འཕྲལ་དང་ཡུན་དུ་ཕན་བདེས་ལེགས་འཚོ་ཚུལ།།
རྣམ་དཔྱོད་ཅན་གྱིས་ཇི་ལྟར་ལེགས་དྲིས་པར།།
དམ་པའི་གསུང་བཞིན་འདི་ལྟར་ལེགས་ཞུ་བྱ།།
དེ་ཡང་མཁྱེན་བརྩེའི་དཔལ་མངའ་གཞོན་སྐྱེས་འཚོ་བྱེད་པདྨ་རྡོ་རྗེ་
ལགས་ནས་ཕྲན་ལ་ཕྱག་མཆོད་སོགས་ཀྱི་སྐོར་བཀའ་འདྲི་མང་ཙམ་ཡིག་
ཐོག་ཏུ་གནང་བར་ཕྲན་ནས་འཕྲལ་མར་ལན་ཞུ་མ་ཐུབ་པར། ཡང་སྐྱར་
དོན་གཉེར་ཅན་རྣམས་ལ་ཕན་ཆེད་དེ་ལ་ལན་གོ་བདེ་ཞིག་ངེས་པར་དགོས་
ཚུལ་སྔ་ཕྱིར་ནན་བསྐུལ་ཡང་ཡང་གནང་འབྱོར་ལྟར། ཕྲན་ལྟ་བུས་དེ་འདྲའི་
སྐོར་བཤད་ཁུལ་བགྱིས་ཚེ་ཉིན་མོར་སྒྲོན་མེ་བཏེགས་པ་ཇི་བཞིན་འགྱུར་རྒྱུ་
ལས་མ་འདས་ལ། དེ་ལྟར་ཡང་སྣང་མེད་རང་འགར་མ་བོར་བར་ཁོང་
གི་ཐུགས་བཞེད་ལྟར་རང་རིགས་དོན་གཉེར་ཅན་གཞན་གང་མང་ལའང་
ཅུང་ཟད་ཕན་སྲིད་དོ་སྙམ་སྟེ། སྔོན་བྱོན་མཁས་དབང་འགའི་གསུང་རབ་
རྣམས་སུ་ཁུངས་འཚོལ་ཅི་ནུས་ཐོག་བཀའ་འདྲིའི་སྡེ་ཚན་རིམ་པ་ལྟར་ལན་
མདོར་བསྡུས་རེ་ཞུ་རྒྱུར། །
དེ་ཡང་ས་ཡི་སྙིང་པོ་འཁོར་ལོ་བཅུ་པའི་མདོ་ལས
། འཇིག་རྟེན་དག་
13

དམ་ཆོས་སྣང་སྒྲོན།
ན་བདེ་ཞིང་སྐྱིད་པ། །དེ་ཀུན་དཀོན་མཆོག་མཆོད་ལས་བྱུང་བས། །དེ་
བས་བདེ་ཞིང་སྐྱིད་པ་འདོད་པས། །དཀོན་མཆོག་མཆོད་ལ་རྟག་ཏུ་བརྩོན་
བྱ༑ ༑ཞེས་གསུངས་ཤིང་། དེ་ལ་འཕགས་ཡུལ་གྱི་མཁས་དབང་སློབ་
དཔོན་བློ་བརྟན་གྱིས་མདོ་སྡེ་རྒྱན་གྱི་འགྲེལ་པར། དེ་བཞིན་གཤེགས་པ་
མཆོད་པ་ལ་རྣམ་པ་གཉིས་ཏེ། ཟང་ཟིང་གིས་མཆོད་པ་དང་སྒྲུབ་པས་མཆོད་
པའོ༑ ༑ཟང་ཟིང་གིས་མཆོད་པ་ལའང་རྣམ་པ་གཉིས་ཏེ། རྙེད་པས་མཆོད་
པ་དང་། བཀུར་སྟིས་མཆོད་པའོ། །དེ་ལ་ཆོས་གོས་དང་ལྷུང་བཟེད་ལ་
སོགས་པ་འབུལ་བ་ནི་རྙེད་པས་མཆོད་པའོ། །ཕྱག་འཚལ་བ་དང་སྐོར་
བ་བྱེད་པ་ལ་སོགས་པ་ནི་བཀུར་སྟིས་མཆོད་པའོ། །ཞེས་གསུངས་པ་ལྟར་
དེ་ཡང་མཆོད་པའི་སྐད་དོད་པུ་ཛན་ཞེས་པ་ཡུལ་མཉེས་པ་ལ་འཇུག་
ལ༑ 
པ་དེའི་དབང་དུ་བྱས་ནས་ཕྱག་སྐོར་སོགས་ཀྱང་མཆོད་པའི་གྲས་སུ་བསྡུས་
པར་མངོན་ནོ།།
གཞན་ཡང་མདོ་ལས། གང་ཞིག་བཞུགས་ལ་མཆོད་པ་དང་། །མྱ་
ངན་འདས་པའི་སྐུ་གདུང་ལ། །སེམས་ནི་མཉམ་པར་དང་བ་ཡིས། །བསོད་
ནམས་ལ་ནི་ཁྱད་པར་མེད། །ཅེས་སོགས་མདོ་མང་པོ་ནས་སངས་རྒྱས་དངོས་
ལ་མཆོད་པ་ཕུལ་བ་དང་། དེའི་སྐུ་གདུང་ལ་མཆོད་པ་ཕུལ་བ་གཉིས་བསོད་
ནམས་མཉམ་པར་གསུངས་ཤིང་། ལྷག་པར་ཆོས་ལ་ནི་སངས་རྒྱས་རང་
ཉིད་ཀྱིས་ཀྱང་མཆོག་ཏུ་བཀུར་བར་གསུངས་པས། ཆོས་གསུང་རབ་རྣམས་
ལའང་གུས་བཀུར་ཆེན་པོ་བྱ་དགོས་ཚུལ་བཅས་ཀྱང་མང་དུ་གསལ་ལོ།།
དེ་ཡང་ཕྱག་སྐོར་གསོལ་འདེབས་སོགས་ལུས་ངག་ཡིད་གསུམ་གང་
14

ཕྱག་དང་མཆོད་པ།
གི་སྒོ་ནས་དགེ་བ་ལ་འཇུག་པའི་ཚེ་རང་གཞན་སེམས་ཅན་ཐམས་ཅད་ཀྱི་
དོན་དུ་ཡིན་བསམ་པ་དང་། དེ་བཞིན་དུ་རང་དང་མཉམ་དུ་མ་གྱུར་སེམས་
ཅན་ཐམས་ཅད་ཀྱང་མིའི་རྣམ་པ་ཅན་དང་། ཀུན་སློང་ཡང་རང་དང་མཐུན་
པའི་སྒོ་ནས་དགེ་བའི་བྱ་བ་དེ་དང་དེ་བཞིན་བྱེད་བཞིན་ཡོད་སྙམ་པ་དང་།
གང་ལ་ཕྱག་སྐོར་མཆོད་པ་སོགས་བྱ་བའི་སྐྱབས་ཡུལ་རྣམས་ལས་འོད་དང་
བདུད་རྩིའི་རྒྱུན་བབས་ཏེ་རང་གཞན་སེམས་ཅན་ཐམས་ཅད་ཀྱི་ལུས་སེམས་
ལ་ཞུགས་པས་ལུས་ངག་ཡིད་གསུམ་གྱི་སྡིག་སྒྲིབ་དག་པ་དང་། སྐུ་གསུང་
ཐུགས་ཀྱི་བྱིན་རླབས་དངོས་གྲུབ་ཐམས་ཅད་ཐོབ་བྱུང་སྙམ་པ་འདི་དག་གལ་
ཆེ་ཚུལ་དམ་པ་གོང་མ་རྣམས་ཀྱིས་ཡང་ཡང་གསུངས་པ་ལྟར་ཉམས་བཞེས་
གནང་ཐུབ་ན་ཚེགས་ཆུང་ངུས་རླབས་ཆེ་བའི་ཚོགས་བསགས་སྒྲིབ་སྦྱང་ཡོང་
བར་ངེས་སོ།། །།

དམ་ཆོས་སྣང་སྒྲོན།
ཕྱག་འཚལ་བའི་སྐོར་དྲི་བ།
དྲི་བ། ཕྱག་འཚལ་སྟངས་འདྲ་མིན་ཇི་ལྟར་ཡོད་ལགས།
ལན༑ སྤྱིར་ནང་པ་སངས་རྒྱས་པའི་ལུགས་གཅིག་པུ་ལའང་ཕྱག་འཚལ་
སྟངས་འདྲ་མིན་སྣ་ཚོགས་སུ་ཡོད་པར་མངོན་ཡང་། བོད་ཀྱི་མཁས་དབང་
དམ་པ་རྣམས་ཀྱིས་ཡོངས་གྲགས་བསྐུམ་ཕྱག་དང་བརྐྱང་ཕྱག་གཉིས་ཙམ་
དུ་གསུངས། དེ་ལ་བསྐུམ་ཕྱག་ནི། པུས་མོ་གཉིས། ལག་མཐིལ་གཉིས།
དཔྲལ་བ་བཅས་ལྔ་ས་ལ་གཏུགས་ཏེ་ཕྱག་འཚལ་བ་ལ་བརྗོད། དེའི་དགོས་
དོན་ཡང་། ཀེའུ་ཚང་བློ་བཟང་འཇམ་དབྱངས་སྨོན་ལམ་གྱི་གསུང་(ཇ༽
སྦྱོར་ཆོས་འགྲེལ་པ་ ༥༥ ན ༤)དུ། ཕུང་པོ་གསུམ་པའི་མདོ་ལས། བྱང་
ཆུབ་སེམས་དཔའ་འདས་པ་དང་མ་འོངས་པ་དང་། ད་ལྟར་བྱུང་བའི་ཆོས་
མཉམ་པ་ཉིད་ལ་འཇུག་ཅིང་ཡན་ལག་ལྔ་ས་ལ་གཏུགས་པར་བྱ་སྟེ། པུས་
མོ་གཡས་པ་ས་ལ་འཛུགས་པའི་ཚེ་སེམས་ཅན་ཐམས་ཅད་གཡས་ཕྱོགས་
ཀྱི་ལམ་ལ་འཇུག་པར་གྱུར་ཅིག་ཅེས་བརྗོད་དོ། །གཡོན་པ་འཛུགས་ཚེ།
སེམས་ཅན་སུ་དག་གཡོན་ཕྱོགས་ཀྱི་ལམ་ལ་གནས་པ་དེ་ཐམས་ཅད་
འཕགས་པའི་ལམ་ལ་གནས་ཤིང་ཡང་དག་པའི་ལམ་ལ་གནས་པར་གྱུར་
ཅིག ༑ཅེས་སོ། ། ལག་པ་གཡས་པ་འཛུགས་པའི་ཚེ་ཇི་ལྟར་སངས་རྒྱས་
བྱང་ཆུབ་ཀྱི་སྙིང་པོ་མཆོག་དམ་པར་བཞུགས་པ་དགེ་བའི་ཆོས་ཐམས་ཅད་
དང་ལྡན་པས་དབུ་དང་སྐུ་སྐྱིལ་མོ་ཀྲུང་ལ་བཞུགས་ཏེ་ཕྱག་གཡས་པ་ས་ལ་
བསྣུན་ནས་བདུད་དཔུང་དང་བཅས་བཏུལ་ཞིང་། བྱང་ཆུབ་བརྙེས་པ་ལྟར་
16

ཕྱག་དང་མཆོད་པ།
སེམས་ཅན་འདི་དག་གིས་ཀྱང་བདུད་ཕྱིར་རྒོལ་བ་ཆོམས་པར་གྱུར་ཅིག།
བྱང་ཆུབ་ཀྱི་སྙིང་པོ་ལ་འདུག་ཅིང་ས་ལ་བསྣུན་ཏེ་སངས་རྒྱས་ཀྱི་ཡེ་ཤེས་
ཐོབ་པར་གྱུར་ཅིག །ལག་གཡོན་འཛུགས་པའི་ཚེ་སེམས་ཅན་སུ་དག་བྱིས་
པའི་ཆོས་ལ་གནས་ཏེ་གཡོན་ཕྱོགས་སུ་འཛིན་པ། གདུལ་དཀའ་བ་དེ་ཐམས་
ཅད་བསྡུ་བའི་དངོས་པོ་བཞིས་ཤིན་ཏུ་སྡུད་པར་གྱུར་ཅིག །གདོང་པ་དང་
དཔྲལ་བ་ས་ལ་གཏུགས་པའི་ཚེ་སེམས་ཅན་ཐམས་ཅད་ང་རྒྱལ་མ་མཆིས་
པས་བླ་མ་རྣམས་ལ་རིམ་གྲོ་བགྱིད་ཅིང་སྤྱི་གཙུག་ལྟར་མི་མཐོང་བ་དང༌། །
དགེ་བའི་ཆོས་ཐམས་ཅད་ཀྱིས་འཕགས་པར་གྱུར་ཅིག །དེ་ལྟར་བདག་
གི་ཡན་ལག་ལྔས་ཕྱག་འཚལ་བ་འདིས། སེམས་ཅན་ཐམས་ཅད་སྒྲིབ་པ་
ལྔ་སེལ་བར་གྱུར་ཅིག །དབང་པོ་ལྔ་ཡོངས་སུ་རྫོགས་པར་གྱུར་ཅིག ། མིག་
ལྔ་ཡོངས་སུ་དག་པར་གྱུར་ཅིག །ཅེས་སོགས་དྲངས་པའི་དོན་ལྟར་གོ་
དགོས་པར་སེམས། །
བརྐྱང་ཕྱག་ནི། ལུས་རྫོགས་པར་ཤིང་སྡོང་འགྱེལ་བ་ལྟར་ཁ་སྦུབ་
ཏུ་ས་ལ་ཕབ་ཅིང༌། ལག་པ་གཉིས་ཐད་ཀར་བརྐྱངས་ཏེ་མགོའི་ཐད་དུ་
ཐལ་མོ་སྦྱར་བ་དང་དུས་མཉམ་དུ་དཔྲལ་བའང་ས་ལ་གཏུགས་པའི་ཕྱག་
འཚལ་ཚུལ་དེ་ལ་བརྗོད། དེ་ཡང་ཤིང་སྡོང་ས་ལ་འགྱེལ་བ་ལྟ་བུ་བྱེད་པ་
འདིས་སྡིག་པ་ལ་འགྱོད་པ་དྲག་པོ་ཡོད་པའི་རྣམ་འགྱུར་མཚོན་པའམ། ང་
རྒྱལ་གྱི་རི་བོ་ས་ལ་བསྙིལ་བ་ཞེས་པ་ལྟ་བུར་གོ་དགོས་པ་ཨེ་ཡིན་སྙམ།

དམ་ཆོས་སྣང་སྒྲོན།
དྲི་བ། ཕྱག་འཚལ་དུས་དམིགས་བསལ་བསམ་བློ་གང་འདྲ་ཞིག་གཏང་
དགོས་ལགས། །
ལན༑ དེ་ལ་ཕྱག་འཚལ་ཞེས་པའི་ཚིག་གི་དོན་དང་མཐུན་ངེས་ཤིག་བྱ་
བའི་དབང་དུ་བྱས་ན་ནི་གང་ལ་ཕྱག་བྱ་བའི་ཡུལ་དེ་ཉིད་སྐྱབས་གནས་དམ་
པར་ཡིད་ཆེས་ཐོག་དེ་ལ་བདག་གི་སྒོ་གསུམ་གྱི་དབང་ཆ་ཡོངས་རྫོགས་ཁྱེད་
རང་ཕྱག་ཏུ་བཞག་རྒྱུ་ཡིན་ལགས་ན། འཕྲལ་ཕུགས་ཀུན་ཏུ་སྐྱིད་སྡུག་
ལེགས་ཉེས་ཅིར་འགྱུར་ཡང་ཁྱེད་རང་མཁྱེན་སྙམ་པ་ཞིག་དགོས་པ་འདྲ།
ཡང་ཕྱག་ཅེས་པ་སྡིག་སྒྲིབ་བྱང་བ་དང་། འཚལ་ཞེས་པ་ཡོན་ཏན་
འདོད་པའི་དོན་དུ་གོ་བར་ལྟར་ན། སྒོ་གསུམ་གྱི་སྡིག་སྒྲིབ་བྱང་ཞིང་དག་
པ་དང༌། བསླབ་གསུམ་གྱི་ཡོན་ཏན་སྐྱེས་ཤིང་འཕེལ་བར་བྱིན་གྱིས་བརླབ་
ཏུ་གསོལ་ཞེས་བསམས་ཤིང་སྨོན་དགོས་པར་སེམས།
དྲི་བ། ཕྱག་འཚལ་དུས་ཅི་འདོན་དགོས་ལགས།
ལན༑ སྤྱིར་ཕྱག་བྱ་བའི་ཡུལ་སོ་སོ་ལ་བརྟེན་པའི་བསྟོད་བསྔགས་གསོལ་
འདེབས་དང༌། ཕྱག་འཚལ་བའི་ཚིག་འདྲ་མིན་ཡོད་པ་དང་། དེ་བཞིན་
གཟུངས་སྔགས་ཀྱི་རིགས་ཡིག་བརྒྱ་སོགས་རང་གི་བློ་ནུས་དང་བསྟུན་ནས་
འདོན་རྒྱུར། །
ཕྱག་གྲངས་གསོག་སྐབས་སུ་ཐོག་མར་ཕྱག་འཕེལ་འགྱུར་གྱི་
སྔགས༈ ན་མོ་མཉྩ་ཤྲཱི་ཡེ། ན་མཿསུ་ཤྲཱི་ཡེ། ན་མོ་ཨུཏྟམ་ཤྲཱི་ཡེ་སྭཧཱ།

ཕྱག་དང་མཆོད་པ།
ཞེས་པ་འདི་བཞིན་ཚར་འགའ་ཞིག་འདོན་དགོས། གནད་བསྡུས་ན། ཕྱག་
འཚལ་ཡུལ་དེ་སྐྱབས་གནས་ཀུན་འདུས་སུ་མོས་ལ། ཡོངས་གྲགས་ལྟར་
སངས་རྒྱས་ཆོས་ཚོགས་མའམ། སྐྱབས་འགྲོ་བཞི་བསྐོར་རང་འདོན་ན་
འགྲིག་ངེས།
དྲི་བ། ཕྱག་མང་པོ་འཚལ་ན་དགོས་པ་གང་ཡོད་ལགས།
ལན༑ རང་གཞན་སུ་ཡིན་རུང་བདེ་བ་འདོད་ཅིང་སྡུག་བསྔལ་མི་འདོད་
པ་ནི་མཚུངས། བདེ་སྐྱིད་ཡོང་བ་ལ་བསོད་ནམས་བསག་དགོས། སྡུག་
བསྔལ་སེལ་བ་ལ་སྡིག་སྒྲིབ་སྦྱང་དགོས། དེས་ན་བསོད་ནམས་མང་པོ་
བསག་པ་དང་སྡིག་སྒྲིབ་མང་པོ་སྦྱང་བའི་དོན་དུ་ཕྱག་མང་པོ་འཚལ་
དགོས་པར་གསུངས།
དྲི་བ། ཕྱག་ག་དུས་འཚལ་དགོས། ཅིའི་དོན་དུ་འཚལ་དགོས་ལགས།
ལན༑ དུས་རྒྱུན་གང་ལྕོགས་དང་། དམིགས་བསལ་ཚེས་བཟང་དུས་བཟང་
དང༌༑ བླ་མ་དང་དགེ་འདུན། སྐུ་གསུང་ཐུགས་རྟེན་མཇལ་ཞུ་སྐབས་དང་།
ལྷག་པར་སྔ་ཐོག་མལ་ནས་ལངས་འཕྲལ་ཀུན་སློང་བཅོས་ཏེ་དེ་བཞིན་ཆོས་
མཐུན་གྱི་བྱ་བ་ལམ་འགྲོ་ཡོང་བའི་གསོལ་འདེབས་དང་འབྲེལ་བའི་ཕྱག་དང་།
དགོང་མོ་ཉལ་ཁར་ལེགས་བྱས་རིགས་བསྔོ་སྨོན་དང་ཉེས་བྱས་རིགས་བཤགས་
སྡོམ་དང་འབྲེལ་བའི་ཕྱག་འཚལ་དགོས། གང་གིས་ན་སྐྱབས་ཡུལ་རྣམས་
ལ་དོན་གལ་ཆེ་བ་སྐྱབས་འཇུག་ཞུ་བའི་དོན་དུ་ཕྱག་འཚལ་དགོས་པར་སེམས།

དམ་ཆོས་སྣང་སྒྲོན།
དྲི་བ། ཕྱག་འཚལ་ན་ཕན་ཡོན་གང་ཡོད་ལགས།
ལན༑ 
ཕྱག་འཚལ་བའི་ཕན་ཡོན་ནི་བསམ་གྱིས་མི་ཁྱབ་པར་གསུངས་འདུག
གནད་བསྡུས་ཤིག་ནི་གོང་དུ་ཞུས་ཟིན། རྒྱས་པར་ཤེས་འདོད་ན་གསུང་
རབ་རྣམས་སུ་གཟིགས་དགོས། མདོར་ན་སྐྱབས་ཡུལ་ལ་མ་དད་པ་དང་
མ་གུས་པ་བྱས་པ་སོགས་ཀྱི་སྡིག་སྒྲིབ་དག་པ་དང་། དད་ཅིང་གུས་པས་
བསོད་ནམས་རླབས་ཆེན་བསགས། དེ་ལྟར་བྱུང་ན། མདོ་ལས། བསོད་
ནམས་ལྡན་པའི་མི་ཡི་བསམ་པ་རྣམས་ཀྱང་འགྲུབ
། །ཅེས་གསུངས་པ་
ལྟར་གནས་སྐབས་དང་མཐར་ཐུག་གི་འདོད་དོན་ཇི་བཞིན་འགྲུབ
ཕྱག་གྲངས་གསོག་བྱེད་ན་ཚོགས་བསགས་སྒྲིབ་སྦྱང་རླབས་ཆེ་ཐོག་
ཞོར་དུ་བད་ཀན་གྱི་ནད་རིགས་སོགས་སེལ་ཏེ་ལུས་ཀྱང་བདེ་ཐང་ཡོང་བ་
དང་༑ 
ལྷག་པར་ཕྱག་འཚལ་བ་དེ་ཉོན་མོངས་པ་ང་རྒྱལ་གྱི་གཉེན་པོ་བྱེད
ང་རྒྱལ་ཟེར་བ་དེ་རང་དང་འབྲེལ་བའི་ཁྱད་ཆོས་ཤིག་ལ་རང་གི་བསམ་ངོར་
ཁྱད་འཕགས་ཤིག་ཏུ་སྣང་ཞིང་། དེས་སེམས་ཁེངས་ཏེ་ཡོན་ཏན་གཞན་
སྐྱེ་ཞིང་འཕེལ་བ་ལ་གེགས་བྱེད་པའི་སེམས་ཀྱི་ཁྱད་པར་ཞིག་ལ་ཟེར
། དཔེར་
ན་ཟས་ངན་གྱིས་ཁོག་པ་སྦོས་དུས་ཁ་ཟས་ལེགས་པ་གཞན་འགྲོ་ས་མེད་པ་
ལྟར༑ ང་རྒྱལ་གྱི་སྒང་བུ་ལ་ཡོན་ཏན་གྱི་ཆུ་མི་འབྲུབ། ཅེས་གསུངས་
པའང་དེ་ལྟར་དུ་གོ །ང་རྒྱལ་ཇེ་ཆུང་དུ་བཏང་ཐུབ་ན། ཡོན་ཏན་ཇེ་འཕེལ་
དུ་འགྲོ་བར་ཕན། ཡོན་ཏན་ལེགས་པར་ལྡན་ན་རང་གཞན་གྱི་འདོད་དོན་
སྒྲུབ་ནུས་པས་ཕྱག་གི་ཕན་ཡོན་དེ་ལྟར་དུ་སེམས། །
20

ཕྱག་དང་མཆོད་པ།
དྲི་བ། ཕྱག་འཚལ་དུས་ཐལ་མོ་སྦྱར་སྟངས་ལ་ཁྱད་པར་ཇི་འདྲ་ཡོད་ལགས།
ལན༑ གཞན་ལུགས་ལྟར་ཐལ་མོ་ཅབ་ལེབ་ཏུ་སྦྱར་བ་སོགས་བྱས་ན་ཐལ་
མོ་སྦྱར་ཚུལ་གྱི་མཚོན་དོན་དང་མི་མཐུན་པའི་རྟེན་འབྲེལ་གྱིས་ཉེས་དམིགས་
ཆེ་ཚུལ་སོགས་གསུངས་འདུག །དེས་ན་ལག་མཐིལ་གཉིས་མ་སྦྱར་ཞིང་
མཛུབ་རྩེ་རྣམས་སྦྱར་ཏེ་ཁོང་སྟོང་པདྨ་ཁ་ཟུམ་པ་ལྟ་བུ་བྱས་ཏེ་ནང་ཁོང་སྟོང་
པ་དེས་ཆོས་སྐུ་དང་དེའི་རྒྱུ་ཡེ་ཤེས་ཀྱི་ཚོགས་བཅས་མཚོན། ཕྱི་ནོར་བུའི་
དབྱིབས་དེས་གཟུགས་སྐུ་དང་དེའི་རྒྱུ་བསོད་ནམས་ཀྱི་ཚོགས་བཅས་མཚོན་
ཚུལ་དང༌། ཡང་ཐལ་མོ་ཁོང་སྟོང་དུ་སྦྱར་བའི་ནང་དུ་མཐེ་བོང་གཉིས་
གྱེན་འགྲེང་ལ་བཅུག་སྟེ། བྱང་སེམས་ཀུན་ཏུ་བཟང་པོའི་ཕྱག་མཚན་ནོར་
བུ་འཛིན་ཏེ་སྨོན་ལམ་བཏབ་པ་ལྟར་རམ། འཕགས་པ་སྤྱན་རས་གཟིགས་
ཀྱིས་ཕྱག་ཐལ་སྦྱར་དུ་ནོར་བུ་འཛིན་པ་ལྟར་མོས་ལ། དེ་ལྟ་བུས་མཚོན་
དོན་ཡང་ལམ་ཐབས་ཤེས་གཉིས་ལ་བརྟེན་ནས་འབྲས་བུ་ཆོས་གཟུགས་ཀྱི་
སྐུ་གཉིས་ཐོབ་དགོས་པའི་ཚུལ་དྲན་དགོས། །
གང་ལྟར་ཐལ་སྦྱར་དེ་དང་དེ་བཞིན་རང་གི་སྤྱི་བོ་དང༌། མགྲིན་
པ༐ སྙིང་ག་གསུམ་དུ་རིམ་བཞིན་སྦྱར་བ་ནི་ལུས་ངག་ཡིད་གསུམ་གྱི་སྒོ་
ནས་གུས་པས་འདུད་ཚུལ་དང་། དེ་ཡང་སྐྱབས་ཡུལ་རྣམས་ཀྱི་སྐུ་གསུང་
ཐུགས་ཀྱི་བྱིན་རླབས་འཇུག་པ་དང༌། རང་གཞན་ཀུན་ཀྱི་སྒོ་གསུམ་གྱི་
སྡིག་སྒྲིབ་འདག་པའི་དོན་དུ་ཡིན་པར་བསམ་དགོས་ཚུལ་གསུངས། ཐལ་
སྦྱར་གྱི་མཚོན་དོན་འདི་ནི་མདོ་སྔགས་ཐུན་མོང་བའི་དབང་དུ་བྱས་པ་ཙམ་

དམ་ཆོས་སྣང་སྒྲོན།
ཡིན་ལ། སྔགས་ཕྱོགས་ལ་ནི་དེའི་མཚོན་དོན་ཟབ་གནད་ཁྱད་པར་
ཅན་མང་དུ་ཡོད་པར་གསུངས་པ་རྣམས་སྐབས་སུ་བབ་ཚེ་དེ་ནས་ཤེས་
པར་བྱའོ།། །།

ཕྱག་དང་མཆོད་པ།
སྐོར་བ་བྱེད་ཚུལ་སྐོར།
དྲི་བ། སྐོར་བ་གཡས་སྐོར་བྱེད་དགོས་པའི་རྒྱུ་མཚན་གང་ལགས།
ལན༈ འདིའི་སྐོར་གསལ་ཁ་ཞིག་རྙེད་སོན་མ་བྱུང་ཡང་། སྔགས་ལུགས་
ལ་ནི་ཐབས་དང་ཤེས་རབ་གཉིས་ལས་གང་གཙོ་བོར་བྱེད་ཕྱོགས་མཚོན་
དོན་ལ་གཡས་སྐོར་དང་གཡོན་སྐོར་སོགས་སོ་སོར་བྱ་དགོས་པའི་སྐབས་
ཡོད་པར་གསུངས་པ་འདི་རིགས་ནི་དམིགས་བསལ་གྱི་ལུགས་སྲོལ་དུ་སྣང་།
1:|: ཡོངས་གྲགས་གཡས་སྐོར་བྱེད་པ་འདིའི་སྐོར་བསམ་ཚོད་ཙམ་ནི།
གོང་གསལ་བསྐུམ་ཕྱག་སྐབས་ལག་པ་དང་པུས་མོ་གཡས་གཡོན་གཉིས་
ས་ལ་འཛུགས་དུས་སྨོན་ལམ་འདེབས་ཚུལ་གསལ་བ་བཞིན་གཡས་ཕྱོགས་
ནི་ལམ་ཡང་དག་པ་དང་། གཡོན་ཕྱོགས་ནི་ལམ་ལོག་པ་གོ་ཚུལ་ཡོད་པ་
ལྟ་བུ་དང་། དེ་བཞིན་དུ་སངས་རྒྱས་ཀྱི་མཚན་དཔེའི་གྲས་སུ་གཡས་ཕྱོགས་
སུ་གཤེགས་པ་ཞེས་པར། ལམ་གྱི་སྐོར་ཕྱོགས་དང་མཐུན་པར་གཤེགས་
པ་ཞེས་གསལ་བ་དང་། སྤྱོད་འཇུག་ལས་ཀྱང་། གཞན་ལ་ལག་པས་
བརྡ་སྤྲོད་ཚེ། ལག་པ་གཡས་པས་བྱ་དགོས་པ་གསུངས་པ་སོགས་ལ་བརྟགས་
ན༈ འཇིག་རྟེན་གྲགས་ཚོད་ལ་གཡས་ཕྱོགས་ཀྱི་བྱ་བ་དེ་བཞིན་ཡུལ་ཆོས་
ཀྱི་དབང་གིས་ལེགས་པ་ཞིག་ཏུ་བརྩི་སྲོལ་ལྟར་ཡིན་པར་སེམས་ཏེ། དེང་
ཡོངས་གྲགས་ལའང་གཡས་ཕྱོགས་པ་དང་གཡོན་ཕྱོགས་པ་ཞེས་པ་རིམ་
བཞིན་མཐུན་ཕྱོགས་དང་མི་མཐུན་ཕྱོགས་ལ་གོ་ཚུལ་ཡོད་པ་ལྟར་རོ་སྙམ།
དེས་ན་གང་ལ་བསྐོར་བ་བྱ་བའི་ཡུལ་དེ་ལ་གུས་བཀུར་གྱི་བྱ་བ་ཞིག་ཏུ་བརྩིས་

དམ་ཆོས་སྣང་སྒྲོན།
པ་མ་ཟད། བསྐོར་ཡུལ་དེ་ཉིད་ཕྱོགས་གཅིག་ཙམ་ནས་མཇལ་བས་མི་ངོམས་
པར་བསྐོར་ཞིང་ཕྱོགས་ཀུན་ནས་ལན་མང་དུ་མཇལ་ཏེ་གསོལ་འདེབས་སྨོན་
ལམ་བྱེད་དགོས་པའི་ཚད་དུ་སྣང་
དྲི་བ། 
སྐོར་བ་ཐེངས་ག་ཚོད་རྒྱག་དགོས་ལགས
ལན༑ 
སྐོར་བ་ག་ཚོད་རྒྱག་ཐུབ་ན་ཆེས་ལེགས་པ་ལས་མང་མཐའི་གྲངས་
ཀྱི་ཚད་མེད་ཚུལ་གསུངས། འོན་ཀྱང་གོ་སྐབས་བྱུང་ན་ཐུན་རེར་ཉུང་མཐར་
ལན་གསུམ་རེ་བསྐོར་དགོས་ཚུལ་མདོ་སྔགས་གཉིས་ཀའི་གཞུང་དུ་གསལ་
ཞིང་༑ ཕྱག་གི་གྲངས་ཀྱང་དེ་དང་འདྲ་བར་སྣང་། །
དྲི་བ། སྐོར་བ་བྱེད་དུས་ག་རེ་འདོན་དགོས་ལགས།
ལན། 
ཐོག་མར་བསྐོར་བ་ལྷག་འགྱུར་དུ་འགྲོ་བའི་གཟུགས་སྔགས། ན་
མོ་བྷ་ག་ཝ་ཏེ། 
རཏ་ཀེ་ཏུ་རཱཛཱཡ་ཏ་ཐཱ་ག་ཏཱ་ཡཨདྷ་ཏེ་སཾ་སྨྲ་ཨཾ་བུདྡྷ་ཡ། ཏདྱ་
ཐཱ༑ ཨོ་རཋེ་རནྡྷེ་མཧཱ་རནྡྷེ་བི་ཛ་ཡ་སྭཱཧཱ། ཞེས་དང༌། དེ་ནས་གོང་དུ་
ཕྱག་གི་སྐབས་ཞུས་པ་ལྟར་སྐྱབས་འགྲོ་དང༌། སངས་རྒྱས་ཆོས་ཚོགས་
མ་དང་། མ་ཎི་གསོལ་འདེབས་དང་། གཟུངས་སྔགས་གང་མོས་འདོན་
ན་ལེགས།།
དྲི་བ། 
སྐོར་བ་བྱེད་དུས་བསམ་བློ་གང་གཏང་དགོས་ལགས།
ལན༑ 
འདི་ཡང་གོང་དུ་སྤྱིར་བཏང་དགེ་བའི་བྱ་བ་གང་ལ་འཇུག་པའི་ཚེ་
24

ཕྱག་དང་མཆོད་པ།
རང་གཞན་སེམས་ཅན་ཐམས་ཅད་ཀྱི་དོན་དུ་ཡིན་བསམ་དགོས་ཚུལ་སོགས་
ཞུས་ཟིན་པའི་ལན་དེས་གོ་ནུས་པས་བསྐྱར་ཞུ་མ་དགོས། །
དྲི་བ། སྐོར་བ་བྱེད་དུས་གཞན་དང་སྐད་ཆ་ཤོད་ཀྱིན་ཕྱིན་ན་འགྲིགས་སམ།
ལན། སྤྱིར་ངག་ཀྱལ་དང་དེའི་ནང་ནས་ཀྱང་དངོས་ཤུགས་བརྒྱུད་གསུམ་
ནས་བདག་བསྟོད་གཞན་སྨོད་ཀྱི་སྐད་ཆ་བཤད་པ་ནི་ངག་ཀྱལ་གྱི་སྡིག་པ་
ཆེ་ཤོས་ཤིག་ཡིན་ལ། དེས་མང་ཚོགས་ཀྱི་བདེ་སྐྱིད་ལ་གནོད་ཚབས་ཆེ་
བ་དང་། ཡ་རབས་རྣམས་ཀྱི་མདུན་སར་རང་ཉིད་རང་གིས་དམའ་འབེབས་
ཀྱི་སྤྱོད་པ་སྡུག་ཤོས་སུ་གསུངས་པས། རྣམ་པ་ཀུན་ཏུ་ཅི་ནུས་ཀྱིས་བསྲུང་
དགོས་ན། དགེ་སྦྱོང་བྱ་དུས་སུ་དེ་བས་ཀྱང་དེ་འདྲར་བྱེད་ག་ལ་རིགས།
ལྷག་པར་ཕྱག་སྐོར་བྱེད་པ་འདི་རིགས་ལ་གོང་ཞུས་ལྟར་ལུས་ངག་ཡིད་
གསུམ་གྱི་སྒོ་ནས་དུས་གཅིག་ཏུ་བསོད་ནམས་རླབས་ཆེན་བསག་ཚུལ་ཡོད་
པས༑ དེ་དག་བེད་མེད་དུ་མི་འགྲོ་བའི་ཐབས་ལ་གཟབ་དགོས་པར་གསུངས།
དྲི་བ། སྐོར་བ་རྒྱག་དུས་ཚེས་བཟང་ངན་བརྩི་སྲོལ་དེ་ཇི་ཡིན་ནམ།
ལན༑ སངས་རྒྱས་བྱང་སེམས་རྣམས་ཀྱིས་དམིགས་བསལ་གྱི་མཛད་པ་
རླབས་པོ་ཆེ་མཛད་པའི་བྱིན་གྱིས་བརླབས་པའི་དུས་ཁྱད་པར་ཅན་སོགས་
ལ་ནི། དགེ་སྡིག་གང་བྱས་ཀྱང་འཕེལ་འགྱུར་ཤིན་ཏུ་ཆེ་བས་དམིགས་བསལ་
ཀྱི་དགེ་བ་ལ་ནན་ཏན་བྱེད་དགོས་པར་གསུངས།
ཕྱག་སྐོར་གྲངས་གསོག་མགོ་འཛུགས་སོགས་དམིགས་བསལ་གྱི་
25

དམ་ཆོས་སྣང་སྒྲོན།
དགེ་བའི་བྱ་བ་རེ་ཟུང་ལམ་ལྷོངས་ཡོང་ཆེད་སྐབས་འགར་གཟའ་སྐར་བཟང་
ངན་བརྟགས་ཏེ་བྱེད་ན་དགེ་མཚན་ཆེ་ཡང་། རྒྱུན་གྱི་ལྟོ་ཆས་ནི་གཟའ་
སྐར་ངན་པ་ལའང་མཚམས་འཇོག་མི་རིགས་པ་ལྟར། རྒྱུན་གྱི་དགེ་སྦྱོར་
གི་བྱ་བ་ནི་དུས་ནམ་དུའང་དགག་མི་རིགས། །
དེང་རེ་ཟུང་གིས་ལོ་རེར་དེ་རིང་དུས་ངན་ཡིན་ཞེས་དགེ་བའི་བྱ་བ་
ཐམས་ཅད་ཅམ་འཇོག་ཐོག །ངན་བའི་བྱ་བ་སྣ་དགུ་བྱེད་དགོས་པའི་བསམ་
ཚུལ་ལོག་པ་འདི་འདྲ་དང༌། ཡང་ཡུལ་གྲུ་གཞན་ཞིག་གི་ལུགས་སྲོལ་སྡུག་
ཤོས་ཤིག་ལ་ལོ་རེར་དུས་ངེས་ཅན་ཞིག་ལ་རྫུན་ག་ཚོད་བཤད་ན་ལེགས་པའི་
དུས་ཤིག་བརྩི་སྲོལ་འདུག་པ་སོགས་སྤྱོད་ངན་རྣམས་རྒྱུན་འབྱམས་སུ་ཡོང་
ཉེན་ལ། 
སངས་རྒྱས་བཅོམ་ལྡན་འདས་ལ་ཡིད་ཆེས་ཡོད་པ་རྣམས་ཀྱིས་
སྤྱོད་ངན་འདི་རིགས་སྤྱི་སྒོས་སུ་ལའང་མི་འགོ་བའི་ཐབས་ལ་ངེས་པར་གཟབ་
གལ་ཆེའོ་སྙམ་མོ།། །།

ཕྱག་དང་མཆོད་པ།
མ་ཎི་འཁོར་ལོའི་སྐོར།
དྲི་བ། མ་ཎི་འཁོར་ལོའི་ནང་ལ་གང་དང་ཅི་ཡོད་དམ།
ལན༑ མ་ཎི་འཁོར་ལོའི་ནང་ལ་མ་ཎི་ཡིག་དྲུག་སོགས་གཟུངས་སྔགས་
རིགས་གྲངས་མང་པོ་དཔར་ཏེ་བསྒྲིལ་ནས་བཅུག་ཡོད། ལ་ལའི་ནང་ལ་
བཀའ་འགྱུར་བསྟན་འགྱུར་གྱི་གླེགས་བམ་ཡང་ཡོད་ཚུལ་ཐོས་མྱོང་།
དྲི་བ། མ་ཎི་འཁོར་ལོ་བསྐོར་ན་ཕན་ཡོན་གང་ཡོད་དམ།
ལན༑ འདི་ནི་རྗེ་གུང་ཐང་བསྟན་པའི་སྒྲོ་མེའི་གསུང་ ( པོད༑ ཇ༽ མདོའི་
ཚིགས་བཅད་གསུམ་གྱི་དོན་ཅུང་ཟད་བཀྲལ་བ་སོགས་ལེའུ་ཚན་ཐོར་བུ་
སྣ་ཚོགས། ༡༠ བ ༤)དུ། འཁོར་ལོའི་ཁུངས་དང་དམིགས་པ་ཕན་ཡོན་
སོགས་མདོ་ཙམ་བརྗོད་ན། སྲུང་བའི་མཆོག་ཏུ་འགྱུར་བ་དང་། རིགས་
དྲུག་གི་སྐྱེ་སྒོ་འགོག་པ། བར་དོ་གསུམ་སྦྱོང་ཞིང༌། བཏོན་པ་ལས་ཀྱང་
བསྐོར་བ་དག་པས་ཕན་ཡོན་ལྷག་པར་ཆེ་བ་སོགས་སྔ་འགྱུར་ལ་བཤད་
པ་ཤིན་ཏུ་མང༌། །
གསར་མའི་རྒྱུད་ཀྱི་ཚིག་ཟིན་ལ་ལག་འཁོར་དུ་བྱེད་རྒྱུའི་བཤད་པ་
མེད་ཀྱང་ཚད་ལྡན་གྱི་སྐྱེས་ཆེན་དུ་མས་ཕྱག་བཞེས་སུ་བསྟར་ཞིང་། མདོ་
དབུས་ཀྱི་དགོན་གནས་ཀུན་ཏུ་དར་རྒྱས་སུ་མཛད་པས་ཡིད་ཆེས་ཀྱི་གནས་
སུ་གྲུབ་པར་མ་ཟད། མྱུར་བར་འཁོར་བ་རང་ལྷའི་སྔགས། །ཞེས་དང་།
ཁྱོགས་དང་ཁྲོ་བོའི་བཟླས་པའི་འཁོར་ཚུལ་གཞན་ཡང་ཡོད་ལ། སྔགས་
27

དམ་ཆོས་སྣང་སྒྲོན།
ཀྱི་ཡི་གེ་མར་མེའི་ཕྲེང་བ་བཞིན་དུ་འཁོར་ཚུལ་སོགས་མང་དུ་གསུངས་པ་
དང་༑ རྡོ་རྗེའི་ཚིག་སྦྲུམ་ལས། མྱུར་མགྱོགས་འཁོར་ལོ་བསྐོར་ན་ཆེ།།
ཞེས་སྙིང་གའི་སྔགས་ཕྲེང་འཁོར་བའི་དགོས་པ་བཤད་པ་རྣམས་ཕྱིའི་འཁོར་
ལོ་བྲིས་ཏེ་བསྐོར་བའི་ཁུངས་སུ་འགྱུར་ཏེ། ལྷག་པའི་ལྷ་དང་ཆོས་སྐྱོང་མང་
པོའི་སྒྲུབ་ཐབས་བེའུ་བུམ་སོགས་སུ་ལས་བཞི་སྒྲུབ་བྱེད་དང་། སྲོག་འཁོར་
བྲི་ཚུལ་སོགས་བཤད་པ་རྣམས་ནང་དུ་སྒོམ་དོན་གྱི་འགྲོས་དང་བསྟུན་པ་ཡིན་
ལ༑ ཞེས་སོགས་དང༌དེ།
སྔགས་རེ་གཉིས་ཤིང་བྱང་ལ་བྲིས་ནས་ཐང་འགའ་བསྐོར་བས་ནད་
རིམས་སད་སེར་སོགས་ཞི་བ་མངོན་སུམ་དུ་གྲུབ་ན། བསམ་པ་རྣམ་པར་
དག་པས་གཟུངས་ཁྱད་པར་ཅན་དུ་མ་བསྐོར་བ་ལ་ཕན་ཡོན་བསམ་གྱིས་
མི་ཁྱབ་སྟེ། དེ་འདྲ་ལ་རེག་པའི་རླུང་གིས་ཕོག་པ་ཙམ་གྱིས་ཀྱང་སྡིག་སྒྲིབ་
ཚན་པོ་ཆེ་བྱང་ཞིང་ཐར་པའི་ས་བོན་བསྐྲུན་པར་གསུངས་པའི་ཕྱིར་རོ།།
ཞེས་གསུངས་པ་འདིས་འཁོར་ལོ་བསྐོར་བའི་དགོས་དོན་ཤེས་ནུས་སོ།།
དྲི་བ། མ་ཎི་འཁོར་ལོ་བསྐོར་དུས་དམིགས་བསལ་བསམ་པ་གང་འདྲ་ཞིག་
དགོས་ལགས།
ལན༑ དེ་ཡང་གོང་གི་གསུང་(༡༡ ན ༦)དེར། དམིགས་རིམ་ནི་དེའི་
ནང་དུ་ཡོད་པའི་མདོ་དང་གཟུངས་རྣམས་ལས་འོད་ཟེར་སྤྲོས་ཏེ་སངས་རྒྱས་
ཀྱི་ཞིང་ཀུན་ཏུ་མཆོད་པ་ཕུལ། དེ་དག་ལ་བྱིན་རླབས་བསྡུས་ཏེ་ཐིམ་ཞིང་།
ཞེས་སོགས་གསུངས་པ་ལྟར་རོ་སྙམ།
28

ཕྱག་དང་མཆོད་པ།
དྲི་བ། མ་ཎི་བསྐོར་དུས་ཅི་འདོན་དགོས་ལགས། །
ཡིག་དྲུག་སོགས་གོང་ཞུས་ལྟར་འདོན་ན་འགྲིགས་ངེས
ལན༔ 
དྲི་བ། མ་ཎི་འཁོར་ལོ་དེ་མང་པོ་བསྐོར་ན་ཕན་ཐོག་གང་ཡོད་དམ།
ལན༑ གོང་ཞུས་ལྟར་གྱི་ཕན་ཡོན་རྣམས་མང་ལ་རླབས་ཆེ་བ་འབྱུང་ངེས།
དྲི་བ། མ་ཎི་འཁོར་ལོ་གཡས་སུ་བསྐོར་དགོས་པའི་རྒྱུ་མཚན་གང་ཡིན་ལགས།
ལན༈ འདི་ཡང་བསྐོར་བ་གཡས་སྐོར་གཡོན་སྐོར་བྱེད་དགོས་པའི་རྒྱུ་
མཚན་གོང་ཞུས་ལྟར་ལས་དམིགས་བསལ་གྱི་ཁུངས་གསལ་པོ་མཐོང་ཐོས་
མ་གྱུར། འོན་ཀྱང་བསམ་ཚོད་གཅིག་ལ། འཁོར་ལོའི་ནང་གི་གཟུངས་
སྔགས་རྣམས་ཁ་ཕྱིར་བསྟན་ཏེ་བསྒྲིལ་ཡོད་པ་དེ་བཞིན་ཀློག་ཚུལ་དང་མཐུན་
པར་གཡས་སུ་བསྐོར་དགོས་པ་ཡིན་ནམ་སྙམ། །
དྲི་བ། ཡིག་དྲུག་གི་ཚིག་དོན་གང་ཡིན་ནམ། སྙིང་པོ་ཞིག་གསུངས་རོགས།
ལན༑ འདིའང་རྗེ་གུང་ཐང་བསྟན་པའི་སྒྲོན་མེའི་གསུང་ ( པོད༑ ག༽
ཟབ་མོ་ལྟ་བའི་ཟིན་བྲིས་ ༡༠ བ ༤)དུ། ངེད་ཅག་ཁ་བ་ཅན་པ་ཚོ་ཐུགས་
རྗེ་ཆེན་པོ་རང་ལ་མ་བརྟེན་པར་འགྲོ་ནུས་པའི་རེ་བ་མེད། མ་ཎིའི་མཇུག་
ཏུ་ཧཱི་སྦྱོར་མི་རུང་། དེ་བྱས་ན་ཡི་གེ་བདུན་དུ་འགྲོ་ཞིང་། འདི་ལ་རྒྱུད་
སྡེ་རྣམས་སུའང་གཟུངས་སྔགས་ཡིག་གེ་དྲུག་པ་སྟེ། ཡི་གེ་དྲུག་གིའང་
སྦྱང་གཞི་འགྲོ་བ་རིགས་དྲུག་དང་། སྦྱོང་བྱེད་ཀྱི་ལམ་ཕར་ཕྱིན་དྲུག །

དམ་ཆོས་སྣང་སྒྲོན།
འབྲས་བུ་རྒྱལ་བ་རིགས་དྲུག་འབྱུང་ཞིང་། ཡིག་འབྲུ་འདི་དྲུག་ཀྱང་སྣང་
མཛད་ནས་མི་བསྐྱོད་པའི་བར་རྒྱལ་བ་དྲུག་གིས་གསུངས་པ་ཡིན། དེས་
ན་མ་ཎི་པད་མ་ཞེས་པ་རྒྱ་སྐད་ཀྱི་མཚན་ཡིན་ཞིང་། དེའང་མ་ཎི་ནོར་བུ་
དང་༑ པདྨ་བོད་ལ་མེད་པས་སྐད་ཟུར་དུ་མ་བྱུང་ངོ༌། ། མེ་ཞེས་པའི་རིང་
ཆ་ནི། བྱིས་པས་མ་ལ་འབོད་པའི་ཚེ་གདངས་རིང་པོར་འབོད་པ་ལྟར།
ཨེ་ཞེས་པ་རྣམ་དབྱེ་བརྒྱད་པ་བོད་པའི་སྒྲ་ཡིན་པས། ཀྱི་ཞེས་བོས་ནས།
ཧཱུྃ་ཞེས་པ་ཐུགས་ཀྱི་ས་བོན་ཡིན་པས་ཐུགས་རྒྱུད་བསྐུལ་ཏེ་ཐུགས་རྗེས་
གཟིགས་ཞེས་པ་ལ། ཅི་བྱེད་དགོས་ཤེ་ན། ཨོ་ལ་ཡི་གེ་ཕྲལ་བའི་ཨ་ཨུ་
མ་གསུམ་འབྱུང་ཞིང་། དེས་སྐུ་གསུང་ཐུགས་གསུམ་མཚོན་པས་སྐུ་གསུང་
ཐུགས་ཀྱི་དངོས་གྲུབ་སྩོལ་ཞེས་པ་ཡིན་ནོ། །ཞེས་གསུངས་པ་ལྟར་དང་།
ཡང་དེ་ལས་ཅུང་ཟད་བསྡུ་ན་ཨོཾ་དང་ཧུཾ་ཞེས་པས་གཟུགས་སྐུ་དང་
ཆོས་སྐུའི་མངའ་བདག །ལམ་ཐབས་ཤེས་གཉིས་མཚོན་བྱེད་མ་ཎི་དང་
པད་མ་འཛིན་པ་འཕགས་མཆོག་ཕྱག་ན་པད་མོ་ཁྱོད་ཀྱིས་བདག་ཅག་འགྲོ་
ཀུན་ཁྱོད་ཉིད་ལྟ་བུར་ལམ་ཐབས་ཤེས་གཉིས་ལ་བརྟེན་ནས་འབྲས་བུ་ཆོས་
གཟུགས་ཀྱི་སྐུ་གཉིས་ཐོབ་པར་མཛད་དུ་གསོལ་ཞེས་པ་སྟེ། ཚིག་དོན་མདོར་
བསྡུས་ཙམ་ནི། ནོར་བུ་པད་མ་འཛིན་པ་ཀྱེ་བདག་ལ་དམ་པ་སྐུ་གཉིས་ཐོབ་
པར་མཛོད་ཅེས་གསོལ་བ་འདེབས་པ་ཡིན་པར་སེམས་སོ།། །།
30

ཕྱག་དང་མཆོད་པ།
ཡོན་ཆབ་འབུལ་སྐོར།
དྲི་བ། ཡོན་ཆབ་འབུལ་ས་ཏིང་ག་ཚོད་དགོས་ལགས། །
ལན༑ གྲངས་ཚད་ངེས་པ་མེད། ཇི་ཙམ་མང་ན་ལེགས།
ཡོན་ཆབ་ཏིང་རེའི་བར་ཉེ་རྒྱང་ཅི་ཙམ་བཞག་དགོས་ལགས།
དྲི་བ། 
ཡོན་ཆབ་འབུལ་སྟེགས་དང་ཏིང་རྣམས་གཙང་ཕྱི་ལེགས་པར་བྱས་
ལན༑ 
ལ༑ འབུལ་ཡུལ་གྱི་གཡས་ཕྱོགས་ནས་མགོ་བརྩམས་ཏེ་འཕྲེད་ལ་ཐད་
ཀར་དྲང་པོར་བསྒྲིག་དགོས། བར་ཐག་ཉེ་རྒྱང་གི་ཚད་དང༌། ནང་
དུ་ཆུས་བསྐང་ཚད་བཅས་ལ་ནས་འབྲུ་གཅིག་གི་ཚད་ཙམ་སྟོང་ཆ་བཞག་
དགོས་པར་གསུངས།
དྲི་བ། ཡོན་ཆབ་འབུལ་དུས་ཅི་འདོན་དགོས་ལགས།
ལན༑ ཡོན་ཆབ་སོགས་མཆོད་པ་གང་འབུལ་ཡང་། ཨོཾ་ཨཱ་ཧཱུྃ། ཞེས་
པ་ལན་གང་མང་བཏོན་ཏེ་ཆབ་གཙང་གིས་བྲན་ནས་བྱིན་གྱིས་བརླབས་པ་
སོགས་ལ་མི་མ་ཡིན་གྱིས་མི་འཕྲོག་པ་སོགས་ཀྱི་དགོས་པ་ཡོད་པར་གསུངས་
པ་དང༌། བྱུང་ན་མཆོད་པ་འཕེལ་འགྱུར་གྱི་གཟུངས། ན་མོ་རཏྣ་ཏྲ་ཡཱ་
ཡ༑ ཨོཾ་ན་མོ་བྷ་ག་ཝ་ཏེ། བཛྲ་སཱ་ར་པྲ་མ་དྷ་ནི། ཏ་ཐཱ་ག་ཏཱ་ཡ། ཨརྟ་
ཏེ་སམྨ་ཤྲཱི་བུདྡྷ་ཡ། ཏདྱ་ཐཱ། ཨོཾ་བཛེ་བཛེ། མཧ་བཛེ། མཧ་ཏེ་ཛ་བཛེ།
མཧཱ་བིདྱ་བཛེ། མཧཱ་བོ་དྷི་ཙིཏྟ་བཛེ། མཧཱ་བོ་དྷི་མཎྜོ་པ་སཾ་ཀྲ་མ་ཎ་བཛེ།།
31

དམ་ཆོས་སྣང་སྒྲོན། །
སརྦ་ཀརྨ་ཨཝ་ར་ཎཱ་བི་ཤོ་དྷ་ན་བཛེ་སྭཱཧཱ། ཞེས་པ་འདི་དང་། མཆོད་པ་
འབུལ་བའི་ཚིགས་བཅད་བྱིན་ཅན་ཡོད་པ་དེ་རྣམས་སྐབས་བསྟུན་འདོན་
དགོས་པར་གསུངས།
དྲི་བ། ཡོན་ཆབ་འབུལ་དུས་དམིགས་བསལ་ཅི་འདྲ་བསམ་དགོས་ལགས།
ལན༑ གོང་གསལ་ཡིག་འབྲུ་གསུམ་ལན་འགའ་བརྗོད་དེ། རྒྱལ་བ་སྲས་
བཅས་ཀྱི་སྐུ་གསུང་ཐུགས་ཀྱི་བྱིན་རླབས་རྣམས་ༀ་ཨ་ཧཱུྃ་གི་རྣམ་པ་དཔག་
མེད་བབས་ཏེ་མཆོད་པ་རྣམས་ལ་ཐིམས་ཤིང་། ཧཱུྃ་གིས་མི་གཙང་བ་དང་
མི་སྡུག་པའི་རིགས་སྦྱངས་པ་དང༌། ཨས་གཙང་ཞིང་ཡིད་དུ་འོང་བའི་
བདུད་རྩིར་བསྒྱུར། ༀ་གྱིས་རྣམ་གྲངས་མང་ལ་རྒྱ་ཆེར་སྤེལ་བར་བྱས་
སོ་སྙམ་པ་དང་། གཞན་ཡང་དཔེར་ན། ཁ་ཟས་ཞག་རྩི་ཅན་དེ་ཉིད་ཁམས་
དང་ནད་ཀྱི་དབང་གིས་མི་ལ་ལར་ཡིད་དུ་མི་འོང་བ་དང་། ལ་ལར་ཡིད་
དུ་འོང་བ་ཡོད་པ་ལྟར། ཡོན་ཆབ་འདི་ཡང་ལས་སམ་བསོད་ནམས་ཀྱི་
དབང་གིས་རང་ཅག་ཐ་མལ་པ་རྣམས་ཀྱི་ངོར་ཆུ་གཙང་ཙམ་ལས་མེད་ཀྱང་།
རྒྱལ་བ་སྲས་བཅས་ཀྱི་སྤྱན་སྔར་བདུད་རྩི་རང་ཡིན་ངེས་སྙམ་པ་སོགས་མོས་
ཤིང་བསམ་དགོས་པར་གསུངས། །
དྲི་བ། ཡོན་ཆབ་ཕུལ་ན་ཕན་ཡོན་གང་ཡོད་ལགས།
ལན༑ 
དམིགས་བསལ་ནི་སེར་སྣའི་དྲི་མས་མ་གོས་པར་སྦྱིན་པའི་ཚོགས་
བསགས་པ་ལ་རླབས་ཆེ་བ་དང་། ཤེས་རྒྱུད་བྱམས་སྙིང་རྗེ་བྱང་ཆུབ་སེམས་

ཕྱག་དང་མཆོད་པ།
ཀྱིས་བརླན་པར་འགྱུར་ཞིང་། ཉོན་མོངས་པས་རྟོགས་པ་དང་རྗེ་བྲལ་ཇེ་
།དག་ཇེ་གསལ་དུ་འགྱུར་བ་སོགས་ཀྱི་རྟེན་འབྲེལ་ཕན་ཡོན་ཡོད་ཚུལ་གསུངས
དྲི་བ། ཡོན་ཆབ་ལ་ཏིང་བདུན་བྱས་འདུག་པ་དེ་གང་ལགས།
ལན༑ དེ་ནི་མཆོད་ཡོན། ཞབས་བསིལ། མེ་ཏོག །བདུག་སྤོས། སྣང་
གསལ༑ དྲི་ཆབ། ཞལ་ཟས་བཅས་མཆོད་པ་བདུན་ཚན་ཞིག་འབུལ་
སྲོལ་ཡོད་པ་དེ་དག་འབུལ་བཤམ་བྱ་བའི་གཞི་དང་བསྟུན་ཏེ་བྱས་
པར་སེམས་སོ།། །།
33

དམ་ཆོས་སྣང་སྒྲོན།
མཆོད་མེ་འབུལ་བའི་སྐོར།
དྲི་བ། མཆོད་མེ་ཕུལ་ན་ཕན་ཡོན་དམིགས་བསལ་གང་ཡོད་ལགས།
ལན༑ དམིགས་གསལ་ལ་རང་གཞན་ཀུན་གྱི་མ་རིག་པའི་མུན་པ་བསལ་
བ་དང་། ཤེས་རབ་ཀྱི་སྣང་བ་ཇེ་གསལ་ཇེ་རྒྱས་སུ་འགྲོ་ཞིང༌། མངོན་
ཤེས་མྱུར་དུ་ཐོབ་པ་སོགས་ཀྱི་ཕན་ཡོན་ཡོད་པར་གསུངས།
དྲི་བ། མཆོད་མེ་ལ་མར་དང་སྣུམ་ཚི་ལུ་གང་བྱུང་ན་འགྲིགས་སམ།
མར་སྣུམ་གཉིས་ཡུལ་དུས་ཀྱི་དབང་གིས་རིན་ཐང་ཆེ་ཆུང་ཡོང་
ལན༑ 
བ་ལྟར་བསོད་ནམས་བསག་པར་ཁྱད་ཡོད་པ་ལས། མཆོད་མེ་ལ་གཉིས་
ཀ་འགྲིགས་ཀྱང་། ཚི་ལུ་ནི་སྤྱི་བཏང་མི་འགྲིགས་པར་སེམས།
དྲི་བ། མཆོད་མེའི་སྡོང་རས་དེའི་རྒྱུ་ལ་གང་དགོས་ལགས།
ལན༑ ཡོངས་གྲགས་སྲིན་བལ་ཟེར་བ་དེ་དང་། ལོ་མའི་རིགས་ཀྱང་ཡོད།
རས་ཀྱིས་ཀྱང་རུང་། འོན་ཀྱང་འབུ་རས་དང་དེའི་རྒྱ་སོགས་མེས་ཚིག་
ན་ཤ་ཚིག་གི་དྲི་མ་ཅན་གྱི་རིགས་ནི་མི་རུང་བར་སེམས།
དྲི་བ། མཆོད་མེའི་སྡོང་རས་ལ་སྲོག་ཤིང་ཡོད་མེད་ཀྱི་ཁྱད་པར་ཡོད་དམ།
ལན༑ འདིའི་སྐོར་ཡང་རྗེ་གུང་ཐང་བསྟན་པའི་སྒྲོན་མེའི་གསུང་( པོད༑
ཇ༽ གོང་གི་གསུང་ལེའུ་ཚན་ཐོར་བུ་སྣ་ཚོགས་ ༢༦ ན ༢)དུ། མར་མེ་
34

ཕྱག་དང་མཆོད་པ།
གཙོ་བོར་འོད་ཕུལ་བ་ཡིན་ཀྱང་རྒྱུའི་ཞུན་མར་དང་འབྲུ་མར་ཡང་ཁ་དོག་
ལེགས་པ་དྲི་རོ་ཕུན་སུམ་ཚོགས་པ་དེ་ལྟ་བུ་བྱུང་ན་བསོད་ནམས་རྫོགས་ཚབ་
ལྷག་པར་ཆེའོ།།
མར་མེའི་སྡོང་བུའང་གསེར་དངུལ་སོགས་ལས་བྱས་པའམ། སྔ་
མ་འགའ་ཞིག་ཤེས་རབ་ཕུན་སུམ་ཚོགས་པའི་ཕྱིར་རྒྱ་ཁབ་ཀྱི་སྟེང་དུ་རས་
བལ་གྱིས་དཀྲི་བའང་ཡོད་ལ། མ་མཐའ་འང་དྲི་བཟང་པོའི་ཤིང་ཧ་ཅང་
སྦོམ་པ་མ་ཡིན་པ་དྲང་ཞིང་རླན་མེད་པའི་སྟེང་དུ་རས་བལ་གྱིས་དམ་
ལྷོད་སྙོམས་པར་དྲིལ་ཏེ་རིང་ཐུང་ཀོང་བུའི་ཚད་ལ་དཔག་པས་ཇི་ལྟར་
འཚམ་པ་བྱ།
མར་མེའི་སྡོང་བུ་ལ་སྲོག་ཤིང་དགོས་མི་དགོས་ཀྱི་དོགས་པ་བྱེད་ཀྱང་།
དེ་མེད་པར་རས་བལ་གྱིས་ཚོ་མི་ཟིན་པས་འོས་མེད་ཀྱིས་འགྲུབ་ལ། ལུང་
འགའ་ཞིག་ཏུ་མར་མེའི་སྡོང་བུ་ལ་ཤིང་བལ་གྱི་འདབ་མས་དཀྲི་བར་གསུངས་
པ་སྡོང་བུ་སྤྱི་ཙམ་ལ་མི་འགྲིག་པས་ནང་གི་སྲོག་ཤིང་ལ་བྱེད་དགོས་པ་དང་།
མགོན་པོའི་གཏོར་ཆོག་ཏུ་ཡི་དྭགས་ཀྱི་ཕུང་པོ་སྲོག་ཤིང་གི་ཚུལ་དུ་བྱས་ནས་
སྐྱའི་རས་ཀྱིས་དཀྲི་བར་གསུངས་པའི་རིགས་འགྲོས་ཀྱིས་ཀྱང་ཤེས་སོ།།
ལ་ལ་འོད་མེད་པར་མེ་མ་ཤི་ཙམ་གྱིས་རྒྱུན་གང་རིང་བྱེད་པ་མི་ལེགས་
ལ༑ སྡོང་བུ་ཧ་ཅང་སྦོམ་པས་མྱུར་དུ་འབར་བའང་མི་བྱེད་པར། འོད་
གསལ་བའི་སྟེང་ནས་དལ་འབར་བྱས་ན་ལེགས་པར་བཀའ་གདམས་ཀྱི་
བསྟན་རིམ་ལས་གསུངས། ཞེས་སོགས་གསུངས་པ་ལས་ལེགས་པར་
གོ་ནུས་སོ །

དམ་ཆོས་སྣང་སྒྲོན། །
དྲི་བ། མཆོད་མེའི་འོད་ལ་ཕྱེ་ལེབ་སོགས་འབུ་སྲིན་མང་པོ་ཤི་འགྲོ་གིན་
འདུག་པར་དེའི་ཐོག་དགོངས་ཚུལ་ཇི་ཡོད་ལགས། །
ལན༑ འདི་ནི་མཁས་དབང་ངག་དབང་བློ་བཟང་མཁས་གྲུབ་ཀྱི་གསུང་
( པོད༑ ང༽ མཆོད་གཏོར་བཤམ་ཚུལ་བསོད་ནམས་སྒོ་འབྱེད་ ༡༡ བ
༣)དུ༑ དེང་སང་ཕལ་མོ་ཆེས་དབྱར་དུས་སུ་རྟེན་གྱི་དྲུང་དུ་མར་མེ་ཆེ་
ཆུང་རྣམས་འོད་ཁང་མེད་པར་བཞག་པ་དེའི་ནང་དུ་ཕྱེ་ལེབ་སོགས་སྲོག་
ཆགས་ཕྲ་མོ་བརྒྱ་སྟོང་དུ་མ་པདྨོའི་མཚོ་ལ་ངང་པའི་ཁྱུ་བཞིན་དུ་འཁོར་ཞིང་
འོངས་ནས་ལྷུང་ཞིང་འཚེད་པ་ནི། ཇི་ལྟར་དམྱལ་བའི་ཟངས་ཞུན་བསྐོལ་
བར་དེའི་སེམས་ཅན་ཆར་བཞིན་དུ་བབས་ཤིང་འཇུག་པའི་ངང་ཚུལ་ལྟར་
གྱུར་པས་ན། རྟེན་གྱི་དྲུང་དུ་སེམས་ཅན་མང་པོ་གསོད་པའི་སྟ་གོན་ཤེས་
བཞིན་དུ་བཤམས་ནས་ཤི་རོ་དུ་མས་མཆོད་མེ་རྨེ་བར་བྱེད་པ་སོགས་ལ་ཅི་
ཡང་མི་སེམས་པར། ད་དུང་སྲོག་ཆགས་དེ་རྣམས་ལ་ཚིག་པ་ཟོས་ནས་
སེམས་ཅན་ལས་ཀྱིས་ཤི་བ་ལ་ཐབས་ཅི་ཡོད་སྙམ་དུ་སེམས་ཤིང་སྨྲ་བར་
བྱེད་པ་དག་གིས་ཕྱུགས་བསད་མཆོད་སྦྱིན་གྱི་གཟུགས་བརྙན་ལྟ་བུའི་མཆོད་
མེ་སྤར་བ་ལས་ཕན་ཡོན་ཆེན་པོ་མི་ཐོབ་ཀྱི། སེམས་ཅན་གྱི་སྲོག་ཡལ་བར་
དོར་བའི་བསམ་པ་དང་། སངས་རྒྱས་ཀྱི་བཅས་པ་འོད་ཁང་མེད་པར་མར་
མེ་བཞག་མི་རུང་བར་གསུངས་པའི་བཀའ་ལ་བསམ་བཞིན་དུ་ཁྱད་དུ་བསད་
པའི་མི་དགེ་བ་ཆེན་པོ་གསོག་པར་འགྱུར་རོ།།
མདོར་ན་ཕྱི་ནང་གི་གཙང་སྦྲ་གང་ཐོན་གྱི་ངོས་ནས་མཆོད་གཏོར་
36

ཕྱག་དང་མཆོད་པ།།
རྣམས་ཚུལ་བཞིན་དུ་བཤམས་འཕྲལ་ཆབ་ཀྱིས་བྲན་ལ་བསངས་ཀྱིས་བདུག།
གྲིབ་སྲུང་གི་རྫས་ཀུ་ཤ་དང་རྨ་བྱའི་སྒྲོ་སོགས་ཉེ་འཁོར་དུ་བཞག །བགེགས་
མི་འཇུག་པའི་ཆེད་དུ་མདོ་སྔགས་གང་རིགས་ཀྱི་བྱིན་རླབས་བྱ། ཞེས་སོགས་
གསུངས་པ་ལྟར། འོད་ཁང་སོགས་ཀྱིས་ཐབས་ཤེས་མ་བྱས་ན་ཕན་ཡོན་
ལས་ཉེས་དམིགས་ཆེ་བ་འགྱུར་ཉེན་ན། ཁང་པའི་སྒོ་དང་སྒེའུ་དག་དང་།
མཆོད་མེའི་ཉེ་སྐོར་བཅས་གང་འགབ་ཏུ་ལྕགས་དྲས་གཡོགས་པ་སོགས་
ཐབས་ཤེས་གང་ཡོད་བྱ་དགོས། གལ་ཏེ་ཐབས་ཤེས་གཞན་མེད་པར་བྱ་
བ་དེས་སེམས་ཅན་མང་པོའི་སྲོག་ལ་གནོད་ན། བྱ་བ་དེས་དཀོན་མཆོག་
མཉེས་ཐབས་མེད་པས་རེ་ཞིག་བོར་ན་ལེགས་སམ་སྙམ། །
དྲི་བ། མཆོད་མེ་ཐོག་མར་སྤར་དུས་བསམ་བློ་གང་འདྲ་བཏང་དགོས་ལགས།
ལན༑ འདི་ཕུལ་བ་ལ་བརྟེན་ནས་རང་གཞན་སེམས་ཅན་ཐམས་ཅད་ཀྱི་
མ་རིག་པའི་མུན་པ་ཐམས་ཅད་སེལ་བ་དང༌། བླང་དོར་གྱི་གནས་ཇི་བཞིན་
གསལ་བའི་ཤེས་རབ་དྲི་མ་མེད་པ་མྱུར་དུ་ཐོབ་པར་ཤོག་ཅིག་བསམ་ཐུབ་
ན་ལེགས།
དྲི་བ། མཆོད་མེ་འབུལ་དུས་དམིགས་བསལ་ཅི་འདོན་དགོས་ལགས།
ལན༑ མཆོད་པའི་འགྱུར་སྔགས་གོང་གསལ་ལྟར་དང༌། བྱུང་ན་མཆོད་
མེ་འབུལ་བའི་ཚིགས་བཅད་འདྲ་མིན་ཡོད་པ་ལས་གང་འོས་ཤིག་འདོན་རྒྱུར།

དམ་ཆོས་སྣང་སྒྲོན། །
དེང་སང་གློག་སོགས་ཀྱིས་མཆོད་མེའི་ཚབ་བེད་སྤྱོད་བྱེད་ཀྱིན་འདུག་
དྲི་བ། 
པ་ཕན་ཡོན་ལ་ཁྱད་པར་ཡོད་དམ།
ནོར་བུའི་འོད་སོགས་ཀྱང་སྣང་གསལ་གྱི་མཆོད་པ་ལེགས་ཤོས་སུ་
ལན༔ 
གསུངས་པས་གློག་འོད་སོགས་ཀྱང་མཆོད་མེའི་ཚབ་བྱེད་ན་འགྲིགས་ངེས་
ཕྱེ་ལེབ་སོགས་འབུ་སྲིན་ཤི་བའི་ཉེས་དམིགས་ཀྱང་མེད་པར་ཆེས་
མ་ཟད། 
ཕན་ཡོན་གྱི་ཁྱད་པར་ནི་རྒྱུ་དངོས་བཟང་ཞན་རིན་
ལེགས་པར་སྣང༌། 
ཐང་ཆེ་ཆུང་སོགས་དང་གཙོ་བོ་ཀུན་སློང་གི་ཁྱད་པར་ལ་རག་ལས་པར་སྙམ
མཆོད་ཀོང་རྒྱུ་གནས་གོང་ཆེ་བ་ལ་ཕན་ཡོན་ཆེ་བ་ཡོད་དམ
དྲི་བ། 
མཆོད་སྣོད་སོགས་ཇི་ཙམ་རིན་ཐང་ཆེ་ཞིང་གཙང་བ་དང་བཟོ་བཀོད་
ལན༑ 
ལེགས་པ་བྱུང་བ་དེ་ཙམ་གྱིས་བསོད་ནམས་བསག་པ་ལ་རླབས་ཆེ་བར་
གསུངས་སོ།། །།

ཕྱག་དང་མཆོད་པ།
བསངས་གསོལ་གཏོང་སྐོར།
དྲི་བ། བསངས་གསོལ་ཅི་ཕྱིར་བྱེད་ཀྱིན་ཡོད་དམ།
ལན། འདིའི་སྐོར་ཞུ་ཆེན་ཚུལ་ཁྲིམས་རིན་ཆེན་གྱི་གསུང་(པོད༑ ཇ༽
བསང་མཆོད་ཀྱི་ཆོ་ག་ ༣ ན་)དུ། བསང་གི་མཚན་ཉིད་ལ། དག་བྱེད་
དྲི་ཞིམ་གྱི་མཆོད་པའི་ཆོ་ག་གང་ཞིག །ཉེས་སྐྱོན་གྱི་སྒྲིབ་བྱེད་ཐམས་ཅད་
བྱང་ཞིང་། བདེ་ལེགས་སྟེར་བའི་ནུས་པ་ལྡན་པ་ཉིད་དོ། །ཞེས་སོགས་
ཁུངས་དང་དགོས་པ་ཕན་ཡོན་བཅས་རྒྱ་ཆེར་གསུངས་པ་དང་། དེ་བཞིན་
དུ་བསྟན་དར་ལྷ་རམ་པའི་གསུང་། ངེ༽ པར་ཡང་དེའི་སྐོར་དོགས་གཅོད་
ཁུངས་གཏུགས་དགོས་པ་དང་ཕན་ཡོན་བཅས་གསལ་འདུག་པས་རྒྱས་པར་
ཤེས་འདོད་ན་དེ་དག་ཏུ་གཟིགས་དགོས། །
མདོར་ན་བསང་དཔེ་རྣམས་སུ་གསལ་བ་ལྟར། མཆོད་ཡུལ་བླ་མ་
མཆོག་གསུམ། ཡུལ་ལྷ་གཞི་བདག་སོགས་རྟེན་དང་བཅས་ལ་མ་གུས་པ་
དང་བག་མེད་པའི་དབང་གིས་མི་གཙང་བའི་རིགས་ཀྱིས་གོས་པའམ།
འགོམ་ཡུག་སོགས་དམ་ཚིག་ཉམས་ཆག་ཤོར་བ་དང༌། དེའི་རྐྱེན་གྱིས་
གྲིབ་རིགས་དང་རྨོངས་སྨྱོ་ལ་སོགས་པའི་ལུས་སེམས་ཀྱི་ནད་རིགས་གདོན་
བགེགས་རྐྱེན་ངན་བར་ཆད་ཅི་འབྱུང་བ་ཐམས་ཅད་སེལ་ཞིང་། ལེགས་
ཚོགས་ཐམས་ཅད་དར་ཞིང་རྒྱས་པའི་ཆེད་དུ། མི་གཙང་བའི་རིགས་སེལ་
བྱེད་བསང་གསོལ་བྱེད་ཀྱིན་ཡོད་པར་གོ་དགོས་པར་སེམས། །

དམ་ཆོས་སྣང་སྒྲོན།
དྲི་བ། བསང་གཏང་དུས་ཕྱེ་མར་དང་མཆོད་ཆང་གསོལ་ཐང་སོགས་བཏབ་
ཀྱིན་འདུག་པ་དེའི་རྒྱུ་མཚན་གང་ཡིན་ལགས།
ལན༑ ཕྱེ་མར་བཏབ་པ་དེ་ནི། བསང་དཔེ་རུ། བསང་གི་ཕྱེ་མར་ལ་
སོགས་པའི། །ཞལ་ཟས་རོ་བརྒྱ་ལྡན་པས་མཆོད། །ཅེས་པ་ལྟར་ལ། ཡང་།
གཙང་མ་ཆུ་ཡིས་བྲན་པ་ལས། ། ཡོན་ཆབ་མཆོད་ཡོན་རྒྱ་མཚོས་མཆོད།།
ཅེས་པ་ཙམ་ལས་མ་གསལ་ཡང་ཕྱེ་མར་ལ་རིགས་བགྲེས་ཏེ་བཏུང་བ་རྒྱ་
མཚོའི་མཆོད་པའི་དོན་དུ་ཡིན་ལས་ཆེ་སྙམ།
དྲི་བ། བསང་གཏོང་བ་དང་དར་ལྕོག་འཛུགས་པ་དེ་རི་མཐོན་པོའི་སྒང་
ལ་བྱེད་ཀྱིན་འདུག་པ་དེའི་རྒྱུ་མཚན་ཇི་ཡིན་ནམ།
ལན༑ དེ་ནི་ས་ཆ་གཙང་བ་དང་། རླུང་ཡང་གཙང་མར་རྒྱུ་བས་བསང་
མཆོད་དང་དར་ལྕོག་བཅས་ལ་དྲི་ངན་རིགས་ཀྱིས་མི་ཕོག་ཅིང་མི་གོས་པའི་
ཆེད་དང་། མཆོད་ཡུལ་རྣམས་དབུ་འཕང་མཐོ་བ་དང་། མཆོད་པ་པོ་
རྣམས་ཀྱང་ཀླུང་རྟ་དར་བའི་རྟེན་འབྲེལ་གྱི་ཁྱད་པར་ཆེ་བ་ཡོད་པས་རྒྱུ་མཚན་
དེ་འདྲ་ཡིན་པར་སེམས། །
དྲི་བ། དར་ལྕོག་དེའི་སྒང་ཡི་གེ་མང་པོ་དཔར་རྒྱབ་འདུག་པ་དེ་ཚོའི་དོན་
སྙིང་པོ་གང་ལགས།
ལན༑ འདིའི་སྐོར་ཞུ་ཆེན་ཚུལ་ཁྲིམས་རིན་ཆེན་གྱི་གསུང་( པོད༑ ཏ༽
དྲིས་ལན་ ༡༡ བ ༥)དུ། ཇོ་དར་གྱི་འབྱུང་ཁུངས་ཡང་ཇི་ལྟར་ལགས།

ཕྱག་དང་མཆོད་པ།
ཇོ་དར་ཀླུང་རྟ་སོགས་བཏགས་དུས་དར་ཡུ་ལ་ཨོཾ་ཧཱུྃ་སོགས་གཉིས་པོ་གང་
ནས་བཏགས། ཞེས་ཕེབས་པར། འདི་ལ་བྱུང་ཁུངས་དང་ཕན་ཡོན་སོགས་
བཤད་པ་མ་ངེས་ཀྱང་། ཡིག་དྲུག་སོགས་སྔགས་བྱིན་ཅན་རྣམས་པར་
བརྒྱབས་ནས་རབ་གནས་བྱས་ལ། ཁང་སྟེང་སོགས་སུ་བ་དན་བྱས་ནས་
བཅུགས་པ་དེ་ལ་རླུང་གི་ཕོགས་པའམ། མ་ཕོག་ཀྱང་གཟུངས་སྔགས་ཀྱི་
ནུས་པས། མི་དང་མི་མ་ཡིན་པ་སོགས་ཀྱི་སྡིག་སྒྲིབ་སྦྱང་བ་དང༌། དེ་
དག་གིས་ཉེར་འཚེ་མི་ནུས་པ་སོགས་ཀྱི་ཕན་ཡོན་འབྱུང་བ་ནི་སྐུ་གསུང་ཐུགས་
རྟེན་སོགས་དང་མཚུངས་པ་ཙམ་དུ་གོ་བ་ལགས། །
དེ་དག་གི་ལུང་ཐག་དར་ཡུ་ལ་ཨོ་ཕོག་པ་བྱས་ན་རླུང་གིས་མི་བསྐྱོད་
པའི་སྐབས་སོགས་སུ་སྔགས་མགོ་མཇུག་མི་ལོག་པ་སོགས་དང་། ཀློག་
པ་ནའང་དང་པོ་ཨོ་ནས་ཀློག་དགོས་པ་སོགས་ཀྱིས་འཐད་པར་སེམས་སོ
ཞེས་གསུངས། །
ཡང་འགའ་ཞིག་གིས་གདུགས་དཀར་མཆོག་གྲུབ་མའི་རིག་སྔགས་
དེ་རས་སོགས་ལ་བྲིས་ཏེ་རྒྱལ་མཚན་གྱི་རྩེ་མོ་ལ་བཏགས་ཏེ། རིམ་གྲོ་ཆེར་
བྱས་ཏེ་བཙུགས་ན་ཡུལ་དེར་ཉེ་བར་འཚེ་བ་ཐམས་ཅད་ཞི་བར་གསུངས་
པ་དང༌། རྒྱལ་མཚན་རྩེ་མོའི་དཔུང་རྒྱན་གྱི་གཟུངས་དེ་ཡང་རྒྱལ་མཚན་
གྱི་རྩེ་མོ་ལ་བཏགས་ན་མི་མཐུན་པའི་ཕྱོགས་ལས་རྒྱལ་བར་གསུངས་པ་ལྟར
དེ་དང་དེ་བཞིན་གཞན་ལའང་མཚུངས་ཚུལ་བཤད།
ཡང་ལ་ལས་སྒྲོལ་མ་ནི་རླུང་ཁམས་རྣམ་པར་དག་པའི་འཕྲིན་ལས་
ཀྱི་ལྷ་ཡིན་པས་དེ་ལ་བརྟེན་ནས་རླུང་རྟ་སོགས་མཛད་ཚུལ་གསུངས་པའང་

དམ་ཆོས་སྣང་སྒྲོན།
རླུང་རྟའམ་ཀླུང་རྟ་སྟེ་དར་ལྕོག་དཔར་བའི་དགོས་དོན་དེ་
མཐོང་བས། 
དང་དེ་བཞིན་ཡིན་ངེས་སམ་སྙམ
བསང་གསོལ་ཡང་ཡང་བྱས་ན་ཕན་ཐོགས་གང་ཡོད་དམ
དྲི་བ། 
བསང་ཆོག་ནས་གསལ་བ་ལྟར་གྱི་འདོད་དོན་རྣམས་མྱུར་དུ་དང་
ལན༑ 
(པོད༑
དེ་ཡང་ཀུན་མཁྱེན་མི་ཕམ་གྱི་གསུང་
རྒྱུན་མར་འབྱུང་བའི་ཆེད་དེ། 
དྷི༽ བསང་གསོལ་སྐོར་ ༣༠ བ ༡)དུ། འདི་ཡིས་རླུང་རྟ་གུད་པ་གསོ
སྙན་གྲགས་རྒྱལ་མཚན་སྲིད་
དགེ་མཚན་རྟེན་འབྲེལ་ཕྱོགས་མེད་རྒྱས
མཆོག་ཐུན་དངོས་གྲུབ་ཡིད་བཞིན་འགྲུབ། །ཅེས་གསུངས་
ན་མཐོ། །
པ་ལྟར་རོ།། །། །

ཕུག་དང་མཆོད་པ།
མཇལ་ཁ་ཞུ་བའི་སྐོར།
དྲི་བ། བླ་མ་དང་སྐུ་གསུང་ཐུགས་རྟེན་མཇལ་ཁ་ཡང་ཡང་ཞུ་དགོས་པའི་
རྒྱུ་མཚན་གང་ལགས།
ལན༑ དེ་ནི་སྐྱེས་རབས་ལས། དམ་པ་དག་དང་ལན་གཅིག་ཙམ། ། ཇི་
ལྟར་འདོད་པར་འཕྲད་ཀྱང་རུང་། །འདྲིས་པར་བྱ་བ་མི་དགོས་པར། །རབ་
ཏུ་བརྟན་པ་ཉིད་དུ་འགྱུར། །དམ་པ་རྣམས་ནི་སུས་ཀྱང་མི་བསྲིང་ངོ༌། །དུལ་
བའི་ཚུལ་གྱིས་དགེ་བར་བསྟེན་པར་བྱ། །གང་དང་ཉེ་ན་དེ་ཡི་ཡོན་ཏན་
རྡུལ༑ ༑ ཆེད་དུ་མ་བགོས་པར་ཡང་འགོས་པར་འགྱུར། ། ཞེས་དང་།
དཔུང་བཟང་གིས་ཞུས་པ་ལས། སྐྱེས་བུ་གང་ཞིག་འཆི་བའི་ཚེ། ། བླ་མ་
སྐད་ཅིག་དྲན་གྱུར་ན། །འཕོ་བ་རྣམས་ཀྱི་མཆོག་ཏུ་འགྱུར། ། ཞེས་དང་།
ངེས་པ་དང་མ་ངེས་པར་འཇུག་པའི་མདོ་ལས། མི་ཞིག་གིས་སེམས་
ཅན་ཚང་མའི་མིག་བཏོན་པ་དེ་ཀུན་མི་གཞན་ཞིག་གི་བྱམས་པས་ཚང་མར་
སླར་བསྐྲུན་པའི་བསོད་ནམས་ལས་ཀྱང་། གང་གིས་དད་པས་བྱང་ཆུབ་སེམས་
དཔའ་མཇལ་བ་དེ་བསོད་ནམས་ལྷག་པར་ཆེ་ཚུལ་གསུངས་པ་སོགས་དང༌།
དད་པའི་སྟོབས་བསྐྱེད་པའི་མདོ་ལས། གང་གིས་བསྐལ་པ་གང་
གཱའི་ཀླུང་གི་བྱེ་མ་སྙེད་དུ་འཇིག་རྟེན་ཐམས་ཅད་ཀྱི་རྡུལ་སྙེད་ཀྱི་རང་སངས་
རྒྱས་དག་ལ་ཉིན་གཅིག་བཞིན་དུ་ལྷའི་ཞལ་ཟས་རོ་བརྒྱ་དང་ལྷའི་གོས་རྣམས་
སྦྱིན་པ་བས་གཞན་ཞིག་གིས་སངས་རྒྱས་ཀྱི་སྐུ་རི་མོར་བྲིས་པའམ་གཟུགས་
སུ་བྱས་པ་མཐོང་བ་ནི་བསོད་ནམས་ཆེས་གྲངས་མེད་པ་བསྐྱེད་ན། ཐལ་
43

དམ་ཆོས་སྣང་སྒྲོན།
མོ་སྦྱོར་བའམ་མེ་ཏོག་ལ་སོགས་པ་འབུལ་བ་ལྟ་ཅི་སྨོས། ཞེས་དང་། །
སྙིང་རྗེ་པད་དཀར་ལས། ཀུན་དགའ་བོ། གང་དག་ཐ་ན་རྨི་ལམ་
དུ་དེ་བཞིན་གཤེགས་པའི་མཆོད་རྟེན་མཐོང་ནས་སེམས་དང་བར་བྱེད་ན།
ཀུན་དགའ་བོ་དགེ་བའི་རྩ་བ་དེའི་འབྲས་བུ་མྱ་ངན་ལས་འདས་པ་ཡིན། མྱ་
ངན་ལས་འདས་པ་ཀླས་ཤིང་མྱ་ངན་ལས་འདས་པ་མཐས་གཏུགས་པར་
འགྱུར་བར་ང་སྨྲའོ། །ཞེས་གསུངས་པ་སོགས་དམ་པ་གོང་མ་རྣམས་ཀྱིས་
དེ་དང་དེ་འདྲའི་ལུང་མང་དུ་དྲངས་ཏེ་དེ་དག་གི་དགོས་དོན་ཕན་ཡོན་གསལ་
བར་གསུངས་འདུག་པ་ལྟར་ལ། །
དེ་ཡང་དཔེར་ན། ཚེ་འདིའི་འདོད་དོན་གལ་ཆེ་བསྒྲུབ་པར་ཡང་།
དེ་གང་ལས་བྱུང་བའི་ཡུལ་དེ་དང་དེར་གཏུགས་འབྲེལ་འགྲོགས་འདྲིས་
བསྟེན་མཁས་ཡང་ཡང་བྱེད་དགོས་པ་ལྟར་རམ་སྙམ། །
དྲི་བ། མཇལ་ཞུའི་དུས་ཐོག་མར་ཕྱག་འཚལ་དགོས་པ་དེ་གང་ལགས།
ལན༑ འདི་ནི་གོང་དུ་ཞུས་ཟིན་ལྟར་དོན་དངོས་འབྲེལ་བྱསན། གང་ལ་
ཕྱག་བྱ་ཡུལ་དེ་ལ་བདེ་སྡུག་ཞུ་བའི་དོན་དུ་མགོ་འབུལ་ལུས་འབུལ་ལམ་སྒོ་
གསུམ་གྱི་དབང་ཆ་དེའི་ཕྱག་ཏུ་འབུལ་བའི་དད་གུས་ཀྱིས་སྐྱབས་ཞུའི་རྣམ་
འགྱུར་བསྟན་པའི་ཚད་དུ་སྣང་སྟེ་དེ་འདྲའི་མཚོན་བྱེད་ཡིན་པར་སེམས།
དྲི་བ། བླ་མའི་དྲུང་ནས་སྲུང་མདུད་ཞུ་བ་དེས་ཕན་ཐོག་གང་ཡོད་ལགས།
ལན༑ དེ་ནི་མི་དང་མི་མིན་ལས་བྱུང་བའི་རྐྱེན་ངན་བར་ཆད་ཀྱི་གནོད་
44

ཕྱག་དང་མཆོད་པ།
འཚེ་སྲུང་བར་ཕན། དེའི་རིགས་རྣམས་འགོམ་ཡུག་དང་བཙོག་རིགས་
ཀྱིས་མ་གོས་པར་གཙང་ལེགས་ལུས་ལ་འཆང་ན་མེ་མདའ་སོགས་མཚོན་
ཆའི་རིགས་དང་། གདོན་འདྲེ་སོགས་ཀྱི་གནོད་པས་མི་ཚུགས་པའི་ཚུལ་
མཐོང་ཐོས་གསལ་པོ་ཡོད་པས་ཕན་ཐོགས་ཤིན་ཏུ་ཆེ། །
དྲི་བ། བླ་མ་ལ་ཡིད་ཆེས་ཀྱི་དད་པ་སྐྱེ་ཐབས་གང་བྱེད་དགོས་ལགས། །
ལན། འདི་ནི་སྟོན་པ་སངས་རྒྱས་ཀྱི་ཆོས་ལ་ཡིད་ཆེས་རྣལ་མ་ཞིག་སྐྱེས་
ན་དེ་ཚུལ་བཞིན་དུ་སྟོན་པའི་བླ་མའམ་དགེ་བའི་གཤེས་གཉེན་རྣམས་ལའང་
ཡིད་ཆེས་ཀྱི་དད་པ་ངང་གིས་སྐྱེ་བར་ངེས། དེ་ཡང་སངས་རྒྱས་ཀྱི་ཆོས་
སམ་བསྟན་པ་ལ་ཡིད་ཆེས་རྙེད་ཐབས་ལ་རབ་ནི། རིགས་པའི་དབང་ཕྱུག་
དཔལ་ཆོས་ཀྱི་གྲགས་པས། ཚད་མ་རྣམ་འགྲེལ་དུ། སྐྱེ་བ་སྔ་ཕྱི་དང་།
ལས་རྒྱུ་འབྲས། བདེན་བཞིའི་བླང་དོར། ཐར་པ་དང་ཐམས་ཅད་མཁྱེན་
པ་བཅས་སྒྲུབ་བྱེད་རྣམ་དག་གི་སྒོ་ནས་ལེགས་པར་བསྟན་ཡོད་ཅིང་། དེ་
ཡང་མདོར་བསྡུ་ན། བདག་མེད་རྟོགས་པའི་ཤེས་རབ་དང་བྱམས་སྙིང་
རྗེ་སོགས་ལེགས་པར་གོམས་ན་སེམས་ཀྱི་རང་བཞིན་ནམ་བདག་ཉིད་དུ་
འགྱུར་རྒྱུ་ཡོད་པ་དང་། བདག་འཛིན་མ་རིག་པ་དང་ཆགས་སྡང་སོགས་
ཀྱི་བག་ཆགས་དང་བཅས་གཏན་ཟད་དུ་འགྲོ་རྒྱུ་ཡོད་ཚུལ་སོགས་ཀྱི་སྒོ་ནས་
སྟོན་པ་དང་བསྟན་པ་སྐྱོན་མེད་ཅིང་བསླུ་བ་མེད་ཚུལ་རྒྱུ་མཚན་ཡང་དག་
གི་སྒོ་ནས་གསལ་བར་གཏན་ལ་ཕབ་ཡོད་པ་དེ་བཞིན་དུ་ལེགས་པར་ངེས་
ཐབས་ལ་འབད་དགོས། །

དམ་ཆོས་སྣང་སྒྲོན།
དེ་ལྟར་མ་བྱུང་ཚེ། ཐབས་གཞན་གནད་བསྡུས་ན། མདོ་ལས།
སྡིག་པ་ཅི་ཡང་མི་བྱ་ཞིང་། །དགེ་བ་ཕུན་སུམ་ཚོགས་པར་སྤྱད། །རང་
གི་སེམས་ནི་ཡོངས་སུ་འདུལ། །འདི་ནི་སངས་རྒྱས་བསྟན་པ་ཡིན། །ཞེས་
གསུངས་པ་ལྟར་སངས་རྒྱས་ཀྱི་བསྟན་པའམ་ཆོས་ཞེས་པ་དེ་ཉིད་དངོས་
ཤུགས་བརྒྱུད་ནས་གཙོ་བོ་སེམས་རྒྱུད་འདུལ་བྱེད་དམ་འཆོས་བྱེད་ཅིག་
ལ་གོ་དགོས། དེ་ཡང་ང་ཞེས་པ་དེ་ཉིད་ནི་ལུས་སེམས་འདུ་འབྲེལ་ལ་བརྟེན་
ནས་བཏགས་པ་ཙམ་ལས་གཞན་དུ་མེད་སྟབས། ལུས་མ་བདེ་བ་དང་སེམས་
མ་བདེ་བ་གང་བྱུང་ཡང་ང་མ་བདེ་བ་ཡོང་གིན་ཡོད་པ་དང་། དེ་ལ་ལུས་
མི་བདེ་བའི་རྒྱུ་ལ་རིགས་མང་ཡང་རྩ་བ་རླུང་མཁྲིས་བད་ཀན་གསུམ་དུ་འདུས་
པ་ལྟར། སེམས་མི་བདེ་བའི་རྒྱུར་ཉོན་མོངས་པའི་རིགས་མང་ཡང་རྩ་བ་
ཆགས་སྡང་རྨོངས་གསུམ་དུ་འདུས། དེས་ན་ལུས་ལ་རླུང་མཁྲིས་སོགས་
འཕེལ་ཏེ་ན་ཚ་དྲག་པོས་མནར་བའི་ཚེ། ནད་དེ་དག་གིས་ལུས་དང་སྲོག་
ཀྱང་འཇོམས་ཉེན་བཅས་ལ་འཇིགས་སྐྲག་སྐྱེས་ཏེ་སྨན་པ་མཁས་པ་བསྟེན་
པ་དང་། དེས་ཇི་ལྟར་བསྒོས་པ་ལྟར་སྨན་ལེགས་པར་བེད་སྤྱད་དེ་ལུས་
བདེ་སེང་ངེ་སོང་བ་ཙམ་ནས་སྨན་དང་སྨན་པར་ཡིད་ཆེས་ཀྱིས་ཇི་སྲིད་ནད་
སེང་དྲག་གི་བར་དུ་བསྟེན་འདོད་རྣལ་མ་ཡོང་བ་ལྟར། སེམས་ལའང་ཆགས་
སྡང་སོགས་འཕེལ་ཏེ་ཡིད་མ་བདེ་བ་ཤུགས་དྲག་སྐྱེས་པའི་ཚེ། ཆགས་སྡང་
དེ་དག་གིས་འདི་ཕྱི་ཀུན་ཏུ་ཕུང་བར་བྱེད་པའི་ཚུལ་ལ་འཇིགས་སྐྲག་རྣལ་
མ་ཞིག་སྐྱེས་ན། དེ་འཆོས་པའི་ཐབས་ཆོས་སྟོན་པའི་བླ་མ་བསྟེན་པ་དང་།
དེས་ཆགས་སྡང་གི་གཉེན་པོ་འཁོར་བའི་ཉེས་དམིགས་དང་། བྱམས་སྙིང་
46

ཕྱག་དང་མཆོད་པ།
རྗེའི་ཆོས་སོགས་ཐབས་ཚུལ་ཇི་ལྟར་བསྟན་པ་ལྟར། ཐ་ན་སྐར་ཆ་འགའ་
ཞིག་གི་རིང་ཙམ་ལའང་བློ་གཟུ་བོར་གནས་ཏེ་བསམ་ཞིབ་བགྱིས་ཐུབ་ཚེ་
དེ་ཙམ་ནས་སེམས་ལ་བདེ་སྐྱིད་ཡོང་བ་མྱོང་ཐོག་ནས་ངེས་ཐུབ་པས་ཚུལ་
དེ་འདྲའི་སྒོ་ནས་ཀྱང་ཆོས་དང་བླ་མ་ལ་དད་གུས་སྐྱེ་ཐབས་ཡོད་དོ་སྙམ
གཞན་ཡང་བླ་མ་སྐྱེས་བུ་དམ་པ་རྣམས་ཀྱི་མཛད་པ་རྣམ་ཐར་
སོགས་ཡང་ཡང་བཀླག་པའམ་ཉན་པ་དང་། ལྷག་པར་དེ་དག་དང་པོ་སྐུ་
འཁྲུངས་དུས་དང་། ཐ་མར་ཞིང་ལ་གཤེགས་སྐབས་སུ་མི་ཕལ་པ་གཞན་
དང་གཏན་ནས་མི་འདྲ་བའི་ཧ་ཅང་ངོ་མཚར་བའི་མཛད་སྤྱོད་རྟགས་མཚན་
འདྲ་མིན་དངོས་སུ་མཇལ་རྒྱུ་ཡོད་པ་སོགས་དང་། དེ་བཞིན་དམ་པ་དེ་
དག་གིས་གནས་སྐབས་རྐྱེན་ངན་བར་ཆད་ཞི་བ་དང་། བྱ་བ་ལམ་འགྲོ་
ཡོང་བར་རིམ་གྲོ་བྱིན་རླབས་ཇི་ལྟར་གནང་བས་ཕན་ཐོགས་ཇི་བྱུང་སོགས་
ལ་བསམ་ཞིབ་བགྱིས་ནའང་ཆོས་དང་བླ་མ་ལ་ཡིད་ཆེས་ཀྱི་དད་པ་བརྟན་
པོར་རྙེད་པར་འགྱུར་རོ་སྙམ་ལགས་སོ།།
རྣམ་ཀུན་ཆོས་སྤྱོད་ཇི་ལྟར་བྱ་བའི་ཚུལ
རྣམ་དཔྱོད་ཅན་གྱིས་དེ་ལྟར་དྲིས་པའི་ལན།།
རྣམ་དག་ལུང་ནས་ཇི་བཞིན་བཏུས་པ་འདིས།།
རྣམ་མང་འགྲོ་ལ་དེ་བཞིན་ལེགས་སྨན་ཤོག། །
དགེ་མིང་དཔལ་གྲགས་པས། ཕྱི་ལོ་ ༡༩༨༥ ཟླ་༥ ཚེས་༡༣ ལ་བྲིས་པ་
དེ་ཉིད་ལ་ཡང་སྐྱར་ ༡༩༩༧ ཟླ་༨ ཚེས་༡༥ ཉིན་སྐྱོན་བསལ་ཁ་བསྐོང་
གང་འོས་བགྱིས་པ་དགེའོ།། །།
47

དམ་ཆོས་སྣང་སྒྲོན།
མཆོད་རྟེན་གྱི་ཁྱད་ཆོས་བརྗོད་པ་སྐལ་ལྡན་
དང་བའི་དམིགས་རྒྱུན།
མཆོད་རྟེན་གྱི་མཚན་གྱི་ཁྱད་པར
༄༅། །དེ་ལ་སྤྱིར་མཆོད་རྟེན་ཞེས་པ་ནི་དཀོན་མཆོག་སྲི་ཞུའི་ཡུལ་དུ་
མོས་ནས་མཆོད་ཅིང་བསྙེན་བཀུར་བའི་རྟེན་ཏེ། སྐུ་གསུང་ཐུགས་རྟེན་
ཐམས་ཅད་ལ་གོ་ཡང་། དམིགས་བསལ་དུ་སྤྱི་མིང་བྱེ་བྲག་ལ་འཇུག་སྟེ་
ཡོངས་གྲགས་སུ་ཐུགས་ཀྱི་རྟེན་ལ་གོ་ཞིང་། དེ་ཡང་དོན་གཅིག་ལ་མཆོད་
རྟེན་དང་། མཆོད་སྡོང་དང་། ཐུགས་རྟེན་ལ་སོགས་པའི་མིང་གི་རྣམ་
གྲངས་དུ་མ་ཡོད།།
རིང་བསྲེལ་གྱི་སྙིང་པོ་ཅན་གྱི་མཆོད་རྟེན་ཞེས་པ་ནི། སངས་རྒྱས་
བྱང་སེམས་སོགས་སྐྱེས་བུ་དམ་པ་རྣམས་ཀྱི་རིང་བསྲེལ་ནང་རྟེན་དུ་བཞུགས་
པའི་མཆོད་རྟེན་ལ་ཟེར་ཞིང༌། རིང་བསྲེལ་ལའང་རབ་འབྲིང་ཐ་གསུམ་
ལས༑ 
ཆོས་སྐུའི་རིང་བསྲེལ་ཞེས་པ་ཐུགས་ཡེ་ཤེས་ཀྱི་དོད་གཟུངས་སྔགས་
རྣམས་དང་། སྐུ་གདུང་གྱི་རིང་བསྲེལ་ཞེས་པ་དེ་ལས་བྱུང་བའི་རིལ་བུ་
ཡུངས་འབྲུ་ལྟ་བུ་རྣམས་དང་། སྐུ་བལ་གྱི་རིང་བསྲེལ་ཞེས་པ་སྐུ་གཟུགས་
རྣམས་ལ་ཟེར་ཞིང་། ད་ལྟ་གྲགས་ཚོད་ཀྱི་རིང་བསྲེལ་བཞི་ནི། ཆོས་སྐུའི་
རིང་བསྲེལ་གོང་གསལ་ལྟར་དང་། རིལ་བུའི་རིང་བསྲེལ་ནི་ཡུངས་འབྲུ་
ལྟ་བུ་རྣམས་དང༌། སྐུ་གདུང་གི་རིང་བསྲེལ་ནི་གདུང་རུས་རྣམས་དང༌།
48

མཆོད་རྟེན་ཆོས་བརྗོད།
སྐུ་བལ་གྱི་རིང་བསྲེལ་ནི་དབུ་སྐྲ་དང་ན་བཟའ་སོགས་ལ་གོ་བར་གུང་
ཐང་རིན་པོ་ཆེས་( གསུང་༑ ཅ༽ དཀར་ཆག་ལྷའི་རྔ་ཆེན། ༤༦༥）
གསུངས་སོ།། །། །
མཆོད་རྟེན་གྱི་རྣམ་པའི་ཁྱད་པར།
དེ་ལ་མཆོད་རྟེན་གྱི་རྣམ་པའི་ཁྱད་པར་ནི། འདུལ་བའི་སྡེ་སྣོད་དང་།
མདོ་མྱང་འདས་སོགས་ལས་ཉན་རང་བྱང་སེམས་རྣམས་དང་། འཁོར་
ལོས་སྒྱུར་བ་ཚུན་ཆད་ཀྱི་མཆོད་རྟེན་གྱི་རྣམ་པ་ཐ་དད་པར་གསུངས་ལ། དེ་
ཡང་སློབ་དཔོན་ཡོན་ཏན་འོད་ཀྱི་གསུང་འདུལ་བ་མདོ་རྩ་བ་ ( སྣར་ཐང་
བསྟན་འགྱུར། མདོ༑ ཟུ༽ ༡༠༡ ) ལས། མཆོད་རྟེན་ནི་རྣམ་པ་གཉིས་
ཏེ༑ གཙང་ཁང་ཅན་ཉིད་དང་། ཀ་བ་ལྟ་བུ་ཉིད་དོ། །དེ་རབ་ཏུ་བྱུང་
བ་རྣམས་ལ་འོས་པ་ཉིད་དོ། །གལ་ཏེ་དགེ་བ་ཡིན་ནའོ། །སངས་རྒྱས་
རྣམས་ཀྱི་ནི་རྣམ་པ་ཐམས་ཅད་དོ། །རྣམ་པ་ནི་བང་རིམ་བཞི་དང་། འདབ་
མ་དང་། བུམ་པ་དང་། པུ་ཤུ་དང༌། སྲོག་ཤིང་། གདུགས་བཅུ་གསུམ་
དང་ཆར་ཁེབས་དག་གོ །རང་སངས་རྒྱས་རྣམས་ཀྱི་ནི་ཆར་ཁེབས་མེད་
པའོ༑ ༑ཉན་ཐོས་རྣམས་ཀྱི་ནི་འབྲས་བུའི་ཚད་ཀྱིས་དེའི་གདུགས་གཅིག་
ལྷག་པའོ། ། སོ་སོ་སྐྱེ་བོ་རྣམས་ཀྱི་ནི་བྱི་བོའོ། །ཞེས་སོགས་གསུངས།
ཡང་སློབ་དཔོན་ཀླུ་སྒྲུབ་ཀྱིས་ལྷུང་བཟེད་ཁ་སྦུབས་པ་ལྟ་བུའི་མཆོད་
རྟེན་དང་། ཁང་བུ་བརྩེགས་པའི་མཆོད་རྟེན་དང་། རྒྱལ་མཚན་བསྒྲེངས་
49

དམ་ཆོས་སྣང་སྒྲོན།
པ་ལྟ་བུའི་མཆོད་རྟེན་དང་གསུམ་གསུངས་པ་འདི་རྣམས་ཀྱང་། མདོ་རྩ་
བ་ལས། སོ་སོ་སྐྱེ་བོ་རྣམས་ཀྱི་མཆོད་རྟེན་གྱི་རྣམ་པ་ནི་བྱི་བོ་སྟེ་གདུགས་
སོགས་མེད་པར་གསུངས་པ་དེ་དང༌། ཡང་གཙང་ཁང་ཅན་དང༌། ཀ་
བ་ལྟ་བུའི་མཆོད་རྟེན་གཉིས་གསུངས་པ་རྣམས་རིམ་བཞིན་ཕྱོགས་མཐུན་
དུ་སྣང་། དེ་བཞིན་དུ་རྒྱ་གར་དུ་ཁང་པ་རིམ་པ་མང་པོ་བརྩེགས་པ་ཟུར་
བཞི་འམ་བརྒྱད་ཡོད་པ་ཡོངས་གྲགས་གན་དྷོ་ལའི་བཀོད་པ་ཞེས་ཟེར་བ་
དེའང་དེ་གསུམ་གྱི་གྲངས་ཡིན་པར་སྐྱབས་མགོན་རྡོ་རྗེ་འཆང་གིས་གསུངས་
ཞེས་གུང་ཐང་རིན་པོ་ཆེས་(དཀར་ཆག་ལྷའི་རྔ་ཆེན། པོད༑ ཅ༽
༤ ༤ ༧ ) གསུངས༑
གཞན་ཡང་མཆོད་རྟེན་གྱི་རྣམ་པ་འདྲ་མིན་མང་དུ་ཡོད་པར་
གསུངས་པ་ལས། གཙོ་བོ་ཡོངས་གྲགས་ལ་བདག་ཅག་གི་སྟོན་པ་མཆོག་
གིས་མཛད་པ་ཁྱད་པར་ཅན་རེ་མཛད་པའི་ཡུལ་ཕྱོགས་རྣམས་སུ། རྗེས་
འཇུག་སྐལ་ལྡན་དད་སྟོབས་མཆོག་ཏུ་ཡངས་པ་རྣམས་ཀྱིས་མཆོད་རྟེན་རེ་
བཞེངས་པའི་བདེ་གཤེགས་མཆོད་རྟེན་བརྒྱད་ཅེས་གྲགས་པ་དེ་དག་གི་རྣམ་
པ་ནི་འདི་ལྟར་གསལ་ཏེ། །
དང་པོ་པད་སྤུངས་མཆོད་རྟེན་ཞེས་པ་ནི།
གྲོང་ཁྱེར་སེར་སྐྱར་སྐུ་བལྟམས་པའི་ཚེ་ཕྱོགས་སོ་སོར་གོམ་པ་བདུན་
བདུན་སྤོས་པར་པདྨ་རེར་སྐྱེས་པ་དང༌། པདྨ་འདམ་ལས་སྐྱེས་ཀྱང་འདམ་
50

མཆོད་རྟེན་ཆོས་བརྗོད།
གྱིས་མ་གོས་པས། འཁོར་བར་སྐྱེས་ཀྱང་འཁོར་བའི་སྐྱོན་གྱིས་མ་གོས་
། ལ་
པ་མཚོན་བྱེད་པདྨའི་འདབ་མ་ཅན་གྱི་བང་རིམ་ཟླུམ་པོ་བཞི་པ་ཅན་ཏེ
ལས་འདི་ལ་བདེ་གཤེགས་མཆོད་རྟེན་ཡང་བརྗོད། །
གཉིས་པ་བྱང་ཆུབ་མཆོད་རྟེན་ཞེས་པ་ནི།
ཡུལ་མ་གྷ་དྷར་སངས་རྒྱས་པའི་ཚེ། ཆོས་ཐམས་ཅད་བདག་མེད་
པའི་དེ་ཁོ་ན་ཉིད་ལ་ནི་མི་མཉམ་པ་མེད་པར་རོ་མཉམ་ཞིང་གཅིག་པར་མཁྱེན་
པའི་སྐད་ཅིག་གཅིག་གིས་ཡང་དག་པར་ཐུགས་སུ་ཆུད་ཅིང་། སྐུ་བཞི་
མངོན་པར་རྫོགས་པར་བྱང་ཆུབ་པར་མཚོན་བྱེད་གྲུ་བཞི་ལྷམ་པའི་བང་རིམ་
བཞི་པ་ཅན་དེའ།།
གསུམ་པ་ཆོས་འཁོར་མཆོད་རྟེན་ཞེས་པ་ནི
ཡུལ་ཝཱར་ཎཱ་སིར་ཆོས་ཀྱི་འཁོར་ལོ་བསྐོར་བའི་ཚེ་བདེན་པ་བཞི་དང་
རྣམ་ཐར་བརྒྱད་དང༌། རྟེན་འབྲེལ་བཅུ་གཉིས་དང་། སྟོང་ཉིད་བཅུ་དྲུག་
སོགས་ཆོས་ཀྱི་སྒོ་དུ་མ་སྟོན་པ་མཚོན་བྱེད་སྒོ་བཞི་དང་། བརྒྱད་དང་བཅུ་
བཅུ་དྲུག་ཅན་གྱི་བང་རིམ་བཞི་པ་ཅན་ཏེ། འདི་ལ་བཀྲ་
གཉིས་དང༌། 
།ཤིས་སྒོ་མང་མཆོད་རྟེན་དང་ཡེ་ཤེས་མཆོད་རྟེན་ཡང་ཟེར
57

དམ་ཆོས་སྣང་སྒྲོན།
བཞི་པ་ཆོ་འཕྲུལ་མཆོད་རྟེན་ཞེས་པ་ནི།
མཉན་ཡོད་ཛེ་ཏའི་ཚལ་དུ་ཆོ་འཕྲུལ་ཟླ་བའི་ཚེས་གཅིག་ནས་བཅོ་
ལྔའི་བར་ཆོ་འཕྲུལ་སྣ་ཚོགས་བསྟན་ཏེ། མུ་སྟེགས་ཀྱི་སྟོན་པ་དྲུག་འཁོར་
དང་བཅས་པ་བཏུལ་བ་དང༌། སྐལ་ལྡན་གྱི་གདུལ་བྱ་མཐའ་ཡས་པ་ཡང་
དག་པའི་ལམ་ལ་བཀོད་པས། གཞན་ལས་ཁྱད་པར་འཕགས་པ་མཚོན་
བྱེད་ཕྱོགས་བཞིར་གློ་འབུར་ཡོད་པའི་བང་རིམ་བཞི་པ་ཅན་ཏེ། ལ་ལས་
འདི་བང་རིམ་གསུམ་པ་ཅན་དུའང་བཤད་པ་དང་། མུ་སྟེགས་ཕམ་མཛད་
ཀྱི་མཆོད་རྟེན་ཞེས་ཀྱང་བརྗོད།
ལྔ་པ་ལྷ་བབས་མཆོད་རྟེན་ཞེས་པ་ནི།
སྟོན་པ་མཆོག་ཡུམ་སྒྱུ་མ་ལྷ་མཛེས་ལྷ་གནས་སུམ་ཅུ་རྩ་གསུམ་དུ་
ལྷའི་སྐྱེ་བ་བཞེས་པར་ཆོས་སྟོན་པར་ཕེབས་ཏེ། སླར་ལྷ་ཡུལ་ནས་ཡུལ་
གསལ་ལྡན་དུ་མར་བྱོན་པའི་ཚེ། སྐལ་ལྡན་རྣམས་ཀྱིས་སྟོན་པ་མཆོག་ལྷ་
ཡུལ་ནས་རིན་པོ་ཆེའི་ཐེམ་སྐས་ལས་བབས་པར་མཇལ་བ་དང༌། བདེ་
བར་གཤེགས་པ་འགྲོ་བ་སེམས་ཅན་གྱི་དོན་དུ་བྱོན་པར་མཚོན་བྱེད་ཕྱོགས་
རེ་ནས་ཐེམ་སྐས་ཡོད་པའི་བང་རིམ་བཞི་པ་ཅན་ཏེ། གཞན་དག་འདི་ལ་
ཆོ་འཕྲུལ་ཆུང་ངུ་དང༌། ལྷས་མཆོད་མཆོད་རྟེན་ཡང་ཟེར།།

མཆོད་རྟེན་ཆོས་བརྗོད།
།དྲུག་པ་དབྱེན་ཟླུམས་མཆོད་རྟེན་ཞེས་པ་ནི
། སྟོན་
རྒྱལ་པོའི་ཁབ་ཏུ་ལྷས་བྱིན་གྱིས་དགེ་འདུན་གྱི་དབྱེན་བྱས་པ
དབྱེན་གྱི་རྒྱུ་ཉོན་མོངས་པ་འདོད་ཆགས་ཞེ་སྡང་
པས་སླར་ཟླུམས་པའི་ཚེ། 
གཏི་མུག་ལྟ་ངན་བཅས་བཞི་བཅད་དེ། རྣམ་ཐར་བརྒྱད་དང་ཟིལ་གནོན་
བརྒྱད་ལ་གནས་པར་མཛད་པ་མཚོན་བྱེད། གྲྭ་ཟུར་བཞི་བཅད་པའི་ཟུར་
བརྒྱད་ཡོད་པའི་བང་རིམ་བཞི་པ་ཅན་ཏེ། ཁ་ཅིག་འདི་ལ་འོད་ཟེར་ཅན་
དང་བྱམས་འོད་མཆོད་རྟེན་ཡང་བརྗོད།
བདུན་པ་རྣམ་རྒྱལ་མཆོད་རྟེན་ཞེས་པ་ནི
ཡུལ་ཡངས་པ་ཅན་དུ་སྐུ་ཚེའི་འདུ་བྱེད་ཡུན་རིང་དུ་བྱིན་གྱིས་བརླབས་
། གྲྭ་
འཆི་བདག་གི་བདུད་ལས་རྣམ་པར་རྒྱལ་བར་མཚོན་བྱེད
པས་ན། 
ཟུར་མེད་པ་བང་རིམ་ཟླུམ་པོ་གསུམ་པ་ཅ་ཏེ། འདི་ལ་བྱིན་རླབས་མཆོད་
རྟེན་ཡང་བརྗོད། །
།བརྒྱད་པ་མྱང་འདས་མཆོད་རྟེན་ཞེས་པ་ནི
ཡུལ་རྩ་མཆོག་གྲོང་དུ་སྐུ་མྱ་ངན་ལས་འདའ་ཚུལ་བསྟན་པར་འཁོར་
། བང་
བའི་སྤྲོས་པ་ཐམས་ཅད་དང་བྲལ་ཞིང་ཉེ་བར་ཞི་བར་མཚོན་བྱེད
རིམ་སོགས་ཀྱི་སྤྲོས་པ་མེད་པ་བཞུགས་ཁྲིའི་སྟེང་དུ་བུམ་རྟེན་ཡན་ཆད་དྲིལ་
བུའི་དབྱིབས་ལྟར་ཡོད་པ་དེ་ཡིན་ནོ།།

དམ་ཆོས་སྣང་སྒྲོན།
དེ་ཡང་གཞུང་གཞན་དུ་མཆོད་རྟེན་དྲིལ་བུའི་རྣམ་པ་ལྟ་བུར་གསུངས་
པ་ལྟར། ད་ལྟ་བཀའ་གདམས་གདུང་རྟེན་ནམ་མཆོད་རྟེན་དུ་གྲགས་པ་
དེ་འང་མྱང་འདས་མཆོད་རྟེན་གྱི་རྣམ་པ་དང་ཆེས་འདྲ་བར་སྣང་།
དེ་ཡང་མྱང་འདས་མཆོད་རྟེན་དེ་ལ་ཕྱེ་ན་སྐུ་གདུང་ཆ་བརྒྱད་དུ་བགོས་
པའི་མཆོད་རྟེན་ཆ་བརྒྱད་ཡོད་པར་བཞེད་པའི་ལུགས་ཀྱང་ཡོད་ལ། དྲི་
མེད་འགྲེལ་པར་སྟོན་པ་མྱ་ངན་ལས་འདས་ཚུལ་བསྟན་པའི་རྗེས་སུ་རིང་
བསྲེལ་ཆ་བརྒྱད་དུ་བགོས་ཏེ། གོང་གསལ་གྲོང་ཁྱེར་སེར་སྐྱ་སོགས་ཡུལ་
སོ་སོར་རྒྱལ་པོ་ཟས་གཙང་དང་གསལ་རྒྱལ་སོགས་ཀྱིས་པད་སྤུངས་མཆོད་
རྟེན་སོགས་བརྒྱད་བཞེངས་པ་ལ་སྐུ་གདུང་ཆ་བརྒྱད་ཅེས་བརྗོད་པར་བཤད་
ཀྱང་༑ གུང་ཐང་རིན་པོ་ཆེས་དེ་ལྟར་བྱུང་བའི་དུས་ཚོད་ཀྱིས་མི་འགྲིགས་
པས་སྒྲས་ཟིན་ལྟར་ཁས་ལེན་པར་མི་རིགས་ལ། སྤྱིར་བཏང་གི་ཤཱཀ་ཐུབ་
མཆོད་རྟེན་བརྒྱད་དང་། སྐུ་གདུང་གི་མཆོད་རྟེན་བརྒྱུད་མ་འདྲེས་པར་
བྱ་དགོས་ཚུལ་ཡང་གསུངས་( པོད༑ ཅ༽ ༤༤༣) སོ།།
སྤྱིར་བཏང་མཆོད་རྟེན་གྱི་མཚོན་དོན་ནི།
རྫོགས་ཆེན་མཁྱེན་བརྩེ་འོད་ཟེར་གི་གསུང་གཏམ་ཚོགས་ལེའུ་ཞེ་ལྔ་
པར༑ དེ་ལྟར་མཆོད་རྟེན་རྣམ་གཞག་ལ། །ཟླུམ་པའི་དབྱིབས་སུ་བྱས་
པ་ཀུན། ། སྤྲོས་པའི་མཚན་མ་ཉེར་ཞི་དོན། ། གྲུ་བཞིའི་དབྱིབས་སུ་བྱས་
པ་ནི། །སྤངས་རྟོགས་ཡོན་ཏན་རྫོགས་པའི་བརྡ། །དགེ་བཅུ་ཐར་པའི་
54

མཆོད་རྟེན་ཆོས་བརྗོད།
རྨང་རྟེན་ཡིན། །བང་རིམ་བཞི་པོ་རིམ་པ་བཞིན། །དྲན་པ་ཉེར་གཞག་
ཡང་དག་སྤོང་། །རྫུ་འཕྲུལ་རྐང་པ་དབང་པོ་ལྔ། །བུམ་གདན་སྟོབས་
ལྔ་བུམ་པ་ནི། །བྱང་ཆུབ་ཡན་ལག་བདུན་དུ་མཚོན། ། བྲེ་ནི་འཕགས་
ལམ་ཡན་ལག་བརྒྱད། །ཤེས་བཅུ་སྟོབས་བཅུ་མ་འདྲེས་པའི། །དྲན་པ་
ཉེར་གཞག་གསུམ་རིམ་བཞིན། །སྲོག་ཤིང་འཁོར་ལོ་བཅུ་གསུམ་མཚོན།།
ཐུགས་རྗེས་སྐྱོབ་པ་ཆར་ཁེབས་གདུགས། །ཉི་ཟླ་འཇིག་རྟེན་མུན་སེལ་འོད།།
ཏོག་ནི་འགྲན་ཟླ་བྲལ་བའི་རྟགས། །བརྡ་དོན་མཚུངས་པར་མདོ་རྒྱུད་ནས།།
གསུངས་པ་བཞིན་དུ་མཁས་པས་དཔྱད། །ཅེས་གསུངས། །
དེ་བཞིན་དུ་སློབ་དཔོན་དགེ་ལེགས་བཤེས་གཉེན་གྱིས་མཛད་པའི་
འདུལ་བ་ལུང་ཞུ་བའི་འགྲེལ་པར། མཆོད་རྟེན་གྱི་གནས་ནི་ཆོས་ཀྱི་སྐུ་སྟེ།
དེ་བཞིན་གཤེགས་པའི་ཆོས་ཀྱི་སྐུའི་བདག་ཉིད་དྲན་པ་ཉེ་བར་བཞག་པ་དང་
རྫུ་འཕྲུལ་གྱི་རྐང་པ་དང་། དབང་པོ་དང༌། སྟོབས་ལྔ་དང༌། བྱང་ཆུབ་
ཀྱི་ཡན་ལག་དང་། མཁྱེན་པ་དང་། སྟོབས་དང་། ཐུགས་རྗེ་ཆེན་པོ་ལ་
སོགས་པའི་ཡོན་ཏན་རྣམས་ཀྱི་གཟུགས་བརྙན་ཉིད་དུ་བསླབ་པ་ཡིན་པའི་
ཕྱིར་རོ། །ཞེས་གཞི་ལམ་འབྲས་གསུམ་གྱི་ཡོན་ཏན་ཁྱད་པར་ཅན་དེ་འདྲ་
མཚོན་པར་གསུངས་པ་ལྟར་རོ།། །
དེ་ཡང་ཁྲི་ཡོད་ན་དེའི་སྟེང་དང་། མེད་ཀྱང་རུང་མཆོད་རྟེན་གྱི་
རྨོང་ཞེས་པ་བང་རིམ་འོག་མ་ལས་རྒྱ་ཆེ་བ་ཞིག་ཡོད་པ་དེས་ཐར་པའི་རྨང་
གཞི་དགེ་བ་བཅུ་མཚོན་པས། འདི་ལ་མིང་གཞན་དགེ་བཅུ་ཡང་ཟེར་ལ།
དེ་ཉིད་པ་ད་འདབ་ཅན་དུ་བྱས་པའང་ཡོད། །

དམ་ཆོས་སྣང་སྒྲོན།
དེ་ནས་བང་རིམ་དང་པོས་ལུས་དྲན་པ་ཉེར་གཞག་དང་། ཚོར་བ་
དྲན་པ་ཉེར་གཞག །སེམས་དྲན་པ་ཉེར་གཞག །ཆོས་དྲན་པ་ཉེར་གཞག་
བཅས་བཞི་མཚོན་ལ། དེ་ཡང་རིམ་བཞིན་ལུས་མི་གཙང་བ་དང་། ཚོར་
བ་སྡུག་བསྔལ་བ། སེམས་མི་རྟག་པ། ཆོས་བདག་མེད་པ་སོགས་དྲན་
ཅིང་མཉམ་པར་གཞག་པའི་ཡེ་ཤེས་ཁྱད་པར་ཅན་རྣམས་སོ།།
བང་རིམ་གཉིས་པས་ཡང་དག་སྤོང་བ་བཞི་མཚོན་ཏེ
། དེ་དག་
ནི་མི་དགེ་བ་མ་སྐྱེས་པ་མི་སྐྱེད་པའི་ཡང་དག་སྤོང་བ། སྐྱེས་པ་སྤོང་བའི་
ཡང་དག་སྤོང་བ། དགེ་བ་མ་སྐྱེས་པ་བསྐྱེད་པའི་ཡང་དག་སྤོང་བ། སྐྱེས་
པ་སྤེལ་བའི་ཡང་དག་སྤོང་བ་དང་བཞི་སྟེ་དགེ་སྡིག་སྤང་བླང་ལ་ཡང་དག་
པར་འབད་པའི་བརྩོན་འགྲུས་རྣམས་ཏེ་སྤོང་བྱེད་ཡང་དག་པས་སྤང་བྱ་ཡང་
དག་པར་སྤོང་བར་བྱེད་པས་ཡང་དག་སྤོང་བ་ཞེས་བརྗོད།
བང་རིམ་གསུམ་པས་རྫུ་འཕྲུལ་གྱི་རྐང་པ་བཞི་མཚོན་ཏེ
། དེ་དག་
ནི་གཙོ་བོར་དགེ་བ་ལ་དད་ཅིང་འདུན་པའི་སྟོབས་ལས་བྱུང་བ་འདུན་པའི་
རྫུ་འཕྲུལ་གྱི་རྐང་པ་དང༌། འབད་བརྩོན་ཤུགས་དྲག་བསྟེན་པའི་སྟོབས་
ལས་བྱུང་བའི་བརྩོན་འགྲུས་ཀྱི་རྫུ་འཕྲུལ་གྱི་རྐང་པ་དང༌། སྔོན་སེམས་ལ་
ཡུན་རིང་གོམས་སྟོབས་ལས་བྱུང་བའི་སེམས་པའི་རྫུ་འཕྲུལ་གྱི་རྐང་པ་དང་།
གདམས་པའི་དོན་ལ་དཔྱད་སྟོབས་ལས་བྱུང་བའི་དཔྱོད་པའི་རྫུ་འཕྲུལ་གྱི་
རྐང་པ་རྣམས་ཏེ། །དེ་ཡང་། དེ་དག་གིས་ཞིང་ཁམས་རྣམས་སུ་མྱུར་དུ་
བགྲོད་ནུས་པས་ན་རྫུ་འཕྲུལ་གྱི་རྐང་པ་ཞེས་བརྗོད། །
བང་རིམ་བཞི་པས་དད་སོགས་དབང་པོ་ལྔ་མཚོན་ལ། དེ་དག་
56

མཆོད་རྟེན་ཆོས་བརྗོད།
ནི་དགེ་བ་ལ་ཡིད་ཆེས་པའི་དད་པའི་དབང་པོ། དགེ་བ་ལ་སྤྲོ་བའི་བརྩོན་
འགྲུས་ཀྱི་དབང་པོ། དགེ་བའི་དམིགས་པ་མི་བརྗེད་པའི་དྲན་པའི་དབང་
པོ༈ དགེ་བའི་དམིགས་པ་ལ་སེམས་རྩེ་གཅིག་ཏུ་གནས་པའི་ཏིང་ངེ་འཛིན་
གྱི་དབང་པོ། ཆོས་རབ་ཏུ་རྣམ་པར་འབྱེད་པའི་ཤེས་རབ་ཀྱི་དབང་པོ་བཅས་
ལྔ་སྟེ། དེ་ཡང་དེ་ལྔས་ཉེས་སྐྱོན་རྣམ་པར་བྱང་བ་ཐར་པ་ཐོབ་པ་ལ་དབང་
བྱེད་པས་རྣམ་བྱང་དབང་པོ་ལྔ་ཞེས་བརྗོད།
དེའི་སྟེང་བུམ་གདོན་གྱིས་སྟོབས་ལྔ་མཚོན་ཏེ། སྟོབས་ལྔ་ནི། དད་
པའི་སྟོབས་དང་། བརྩོན་འགྲུབ་ཀྱི་སྟོབས། དྲན་པའི་སྟོབས། ཏིང་ངེ་
འཛིན་གྱི་སྟོབས། ཤེས་རབ་ཀྱི་སྟོབས་བཅས་ལྔ་ཡིན་ཞིང་། དེ་ཡང་སྐབས་
འདིའི་དད་སོགས་ལྔ་པོ་དེ་དག་མ་དད་པ་དང་། ལེ་ལོ་དང༌། བརྗེད་ངས་
དང་༑ རྣམ་གཡེང་དང་། ཤེས་འཆལ་སོགས་རང་རང་གི་མི་མཐུན་ཕྱོགས་
ཀྱིས་བརྫི་བར་མི་ནུས་པས་ན་སྟོབས་ལྔ་ཞེས་བརྗོད། །
བུམ་པས་ནི་བྱང་ཆུབ་ཀྱི་ཡན་ལག་བདུན་མཚོན་ལ། དེ་དག་ནི་
དྲན་པ་ཡང་དག་བྱང་ཆུབ་ཀྱི་ཡན་ལག །ཆོས་རབ་ཏུ་རྣམ་འབྱེད་ཡང་
དག་བྱང་ཆུབ་ཀྱི་ཡན་ལག །བརྩོན་འགྲུས་ཡང་དག་བྱང་ཆུབ་ཀྱི་ཡན་ལག།
དགའ་བ་ཡང་དག་བྱང་ཆུབ་ཀྱི་ཡན་ལག །ཤིན་སྦྱངས་ཡང་དག་བྱང་ཆུབ་
ཀྱི་ཡན་ལག །ཏིང་ངེ་འཛིན་ཡང་དག་བྱང་ཆུབ་ཀྱི་ཡན་ལག །བཏང་
སྙོམས་ཡང་དག་བྱང་ཆུབ་ཀྱི་ཡན་ལག་བཅས་སོ། །དེ་དག་བྱང་ཆུབ་འཐོབ་
བྱེད་ཀྱི་ཡན་ལག་གམ་རྒྱུ་ཡིན་པས་དེ་ལྟར་བརྗོད་པ་དང་། དེ་རྣམས་ལས་
དགའ་བ་ཞེས་པ་ནི་ཟག་མེད་ཀྱི་བདེ་བས་སེམས་དགའ་བའམ་ཡིད་བདེ་
57

དམ་ཆོས་སྣང་སྒྲོན།
ཞིང་རངས་པ་དང་། ཤིན་སྦྱངས་ནི་ལུས་སེམས་ལས་སུ་རུང་བ་དང་། བཏང་
སྙོམས་ནི་སེམས་དགེ་བའི་དམིགས་པ་ལ་རང་དགར་འཇོག་ཐུབ་པ་རྣམས་
ཡིན་ལ། གཞན་དག་ནི་གོང་དུ་དབང་པོ་ལྔ་བཤད་པ་དེས་གོ་བར་ནུས།
མཆོད་རྟེན་གྱི་བྲེ་ཡིས་འཕགས་ལམ་ཡན་ལག་བརྒྱད་མཚོན་ལ། དེ་
དག་ནི་ཡང་དག་པའི་ལྟ་བ་དང་། ཡང་དག་པའི་རྟོག་པ་དང་། ཡང་
དག་པའི་ངག་དང་། ཡང་དག་པའི་ལས་ཀྱི་མཐའ་དང་། ཡང་དག་པའི་
འཚོ་བ་དང་། ཡང་དག་པའི་རྩོལ་བ་དང༌། ཡང་དག་པའི་དྲན་པ་དང་།
ཡང་དག་པའི་ཏིང་ངེ་འཛིན་འཕགས་པའི་ལམ་བཅས་བརྒྱད་དོ། ། དེ་རྣམས་
ཀྱི་ངོ་བོ་རགས་པ་ཙམ་ནི་རིམ་བཞིན་འདི་ལྟར། བདག་མེད་རྟོགས་པའི་
ཤེས་རབ་དང་། རྟོག་དཔྱོད་གཉིས་སུ་ཕྱེ་བའི་རྟོག་པ་ངག་སྨྲ་བའི་ཀུན་སློང་
རྣམ་དག་དང་། རྫུན་སོགས་ངག་ལུས་ཡིད་གསུམ་གྱི་ཉེས་སྐྱོན་རྣམ་པར་
དག་བྱེད་གསུམ་དང༌། གཉེན་པོ་ལམ་ལ་འབད་ཅིང་རྩོལ་བ་དང་། ཐ་
མ་གཉིས་ནི་གོང་གསལ་ལྟར་ལ། འདི་དག་ནི་འཕགས་པའི་ལམ་གྱི་ཆ་
ཤས་སམ་ཡན་ལག་ཡིན་པས་ཡང་དག་པའི་ལྟ་བ་འཕགས་པའི་ལམ་ཡན་
ལག་ཅེས་སོགས་བརྗོད་དོ།། །
ཡང་བྲེ་ལོགས་ཀྱིས་ཡེ་ཤེས་བཞི་དང་། རྣམ་ཐར་བཞི་མཚོན་པར་
བཞེད་པ་ལྟར་ན། ཡེ་ཤེས་བཞི་ནི་མེ་ལོང་ཡེ་ཤེས་དང་། མཉམ་ཉིད།
སོར་རྟོགས། བྱ་སྒྲུབ། ཆོས་དབྱིངས་ཡེ་ཤེས་བཅས་ལྔ་ནས་དང་པོ་བཞི་
དེ་ཡིན་པར་གསུངས་ལ། དེ་དག་ཀྱང་རིམ་བཞིན་ཆོས་ཐམས་ཅད་གསལ་
བར་འཆར་བ་དང་། སེམས་ཅན་ཀུན་ལ་སེམས་མཉམ་པར་འཇུག་པ་དང་།
58

མཆོད་རྟེན་ཆོས་བརྗོད།
ཆོས་རྣམས་མ་འདྲེས་པར་སོ་སོར་རྟོགས་པ་དང༌། འགྲོ་བའི་དོན་སྣ་ཚོགས་
པར་མཛད་པ་དང་། ཆོས་ཀྱི་དབྱིངས་ལ་སླར་མི་ལྡང་བར་མཉམ་པར་
བཞག་པའི་ཆ་ནས་དེ་དང་དེ་ཞེས་བརྗོད་ལ། ངོས་ལ་སྤྱན་བྲིས་སྲོལ་དེའང་
ཡེ་ཤེས་ཀྱི་སྤྱན་མཚོན་བྱེད་ཡིན་པར་སྣང༌། །
ཡང་གཞལ་ཡས་ཁང་ངོས་བཞི་དེ་རྣམ་ཐར་བརྒྱད་དག་པ་ལ་སྦྱར་
བར་གསུངས་ཡོད་པ་ལྟར་ན། འདིར་འོག་གི་ལུང་དེར་བྲེ་ལོགས་དེ་རྣམ་
ཐར་བཞིར་བརླབ་ཅེས་པ་དེ་ཡིག་ནོར་རམ་ཡང་ན་ཟུང་བཞིར་གོ་དགོས་
སམ་དཔྱད་བྱར་སྣང་། རྣམ་ཐར་ཟུང་བཞིའམ་ཡ་བརྒྱད་ནི། གཟུགས་
ཅན་གཟུགས་ལ་ལྟ་བའི་རྣམ་ཐར། གཟུགས་མེད་གཟུགས་ལ་ལྟ་བའི་རྣམ་
ཐར༑ སྡུག་པའི་རྣམ་ཐར། འགོག་པའི་རྣམ་ཐར་དང་། ནམ་མཁའ་
མཐའ་ཡས། རྣམ་ཤེས་མཐའ་ཡས། ཅི་ཡང་མེད། སྲིད་རྩེའི་རྣམ་ཐར་
རྣམས་ཏེ། དེ་དག་ནི་རང་རང་གི་མི་མཐུན་ཕྱོགས་ཀྱི་སྒྲིབ་པ་ལས་རྣམ་
པར་གྲོལ་ཞིང་ཐར་པས་དེ་ལྟར་བརྗོད།
དེ་ལྟར་འདི་མན་གྱི་དྲན་པ་ཉེར་གཞག་བཞི། ཡང་དག་སྤོང་བ་བཞི།
རྫུ་འཕྲུལ་རྐང་པ་བཞི། དབང་པོ་ལྔ། སྟོབས་ལྔ། བྱང་ཆུབ་ཡན་ལག་
བདུན༑ འཕགས་ལམ་ཡན་ལག་བརྒྱད་བཅས་ཕྱེ་ན་གྲངས་སོ་བདུན་ཡོད།
པ་དེ་དག་ནི་འཕགས་པའི་གང་ཟག་ཐམས་ཅད་གང་ནས་གཤེགས་པའི་ལམ་
པོ་ཆེ། བྱང་ཆུབ་སྟེ་ཆོས་སྐུ་འཐོབ་བྱེད་ཀྱི་རྒྱུ་བྱང་ཕྱོགས་སོ་བདུན་ཏེ་བྱང་
ཆུབ་ཕྱོགས་ཀྱི་ཆོས་སོ་བདུན་ཞེས་པ་དེའོ།།
འདི་ཡན་གྱི་འབྲས་བུའི་ཆོས་མཚོན་ཏེ། དེ་ཡང་འདི ར་སྲོག་ཤིང་
༨༦)

དམ་ཆོས་སྣང་སྒྲོན། །
ཞེས་པ་དེ་ཆོས་འཁོར་བཅུ་གསུམ་རྟེན་སའི་གཞུང་ཤིང་རིང་པོ་དེ་ཡིན་པར་
སྣང་ལ། དེས་ཤེས་པ་བཅུའམ་མཁྱེན་པ་བཅུ་མཚོན་པར་གསུངས་ཤིང་།
ཤེས་པ་བཅུ་ནི། ཐེག་པ་ཐུན་མོང་བ་ལྟར་ན། སྡུག་བསྔལ་ཤེས་པ། དེ་
བཞིན་དུ་ཀུན་འབྱུང་། འགོག་པ། ལམ༑ ཟད་པ། མི་སྐྱེ་བ། ཆོས༑
རྗེས་སུ། ཀུན་རྫོབ། ཕ་རོལ་སེམས་ཤེས་པ་བཅས་ལ་ཟེར། དེ་ཡང་དེ་
དག་རང་རང་གི་ཡུལ་ལ་ཐེ་ཚོམ་དང་བྲལ་བའི་ཆ་ནས་དེ་དང་དེ་ཤེས་པ་ཞེས་
སྨྲས་ཤིང་གྲགས། །
གསང་སྔགས་བླ་མེད་ཐུན་མོང་མིན་པའི་ལུགས་ལྟར་ན། འཇམ་
དཔལ་མཚན་བརྗོད་ལས། ཤེས་བཅུ་རྣམ་དག་བདག་ཉིད་ཅན། །ཞེས་
སོགས་ཀྱི་དོན་བདེ་སྟོང་དབྱེར་མེད་ཀྱི་ཡེ་ཤེས་ལ་ལྡོག་ཆས་ཕྱེ་ན་མེ་ལོང་
ཡེ་ཤེས་སོགས་ལྔ་ལྔ་རེ་ཡོད་པ་དེ་ལ་གོ་དགོས་ཚུལ་གུང་ཐང་རིན་པོ་ཆེའི་
གསུང་མ་ཎིའི་སྒྲུབ་ཐབས་འགྲེལ་བར་གསལ་བ་ལྟར་རོ་སྙམ་ཞིང་། སྲུང་
འཁོར་གྱི་ཁྲོ་བོ་བཅུ་ཤེས་པ་བཅུར་སྦྱར་ཚུལ་དེའང་ཐུན་མོང་དང་ཐུན་མོང་
མིན་པའི་ཚུལ་གཉིས་ཡོད་པ་ཡིན་མིན་ཡང་དཔྱད་བྱར་སྣང་། གཞན་ཡང་
རྗེ་བདག་ཉིད་ཆེན་པོས་ལམ་རིམ་ཉམས་མགུར་དུ། སེམས་བསྐྱེད་ཐེག་
མཆོག་ལམ་གྱི་གཞུང་ཤིང་སྟེ། །ཞེས་གསུངས་པ་ལྟར། སྲོག་ཤིང་ངམ་གཞུང་
ཤིང་དེ་བྱང་ཆུབ་ཀྱི་སེམས་མཚོན་པ་ལའང་སྦྱར་དུ་རུང་བར་སྣང་ངོ༌།།
བྲེའི་སྟེང་པདྨ་དེས་འཁོར་བའི་ཉེས་སྐྱོན་དང་བྲལ་བར་མཚོན་པ་དང་།
དེའི་སྟེང་ཆོས་འཁོར་བཅུ་གསུམ་ཞེས་པ་དེ་ནི་སྟོབས་བཅུ་དང་ཐུགས་དྲན་
བ་ཉེར་གཞག་རྣམ་པ་གསུམ་བཅས་ཆོས་བཅུ་གསུམ་མཚོན་ལ། དེ་ལ་སྟོབས་
60

མཆོད་རྟེན་ཆོས་བརྗོད།
བཅུ་ནི། གནས་དང་གནས་མ་ཡིན་པ་མཁྱེན་པའི་སྟོབས། ལས་དང་
རྣམ་སྨིན་མཁྱེན་པའི་སྟོབས། མོས་པ་སྣ་ཚོགས་མཁྱེན་པའི་སྟོབས། ཁམས་
སྣ་ཚོགས་མཁྱེན་པའི་སྟོབས། དབང་པོ་མཆོག་དམན་མཁྱེན་པའི་སྟོབས།།
ལམ་ཐམས་ཅད་མཁྱེན་པའི་སྟོབས། ཀུན་ནས་ཉོན་མོངས་དང་རྣམ་བྱང་
མཁྱེན་པའི་སྟོབས། སྔོན་གནས་རྗེས་དྲན་མཁྱེན་པའི་སྟོབས། འཆི་འཕོ་
བ་དང་སྐྱེ་བ་མཁྱེན་པའི་སྟོབས། ཟག་པ་ཟད་པ་མཁྱེན་པའི་སྟོབས་དང་
བཅུའོ༑ ༑འདིའི་དང་པོ་ནི་རྒྱུ་འབྲས་ཀྱི་རྣམ་དབྱེ་དང༌། བདུན་པ་ནི་
སྡུག་ཀུན་ཕྱོགས་དང་འགོག་ལམ་ཕྱོགས་ཀྱི་ཆོས་རྣམས་དང་། བཅུ་པ་
ནི་ཉོན་མོངས་པ་ཅི་རིགས་ཟད་ཅིང་སྤངས་པར་མཁྱེན་པ་བཅས་ལ་ཟེར་
ཞིང་༑ གཞན་དག་ནི་ཚིག་ཟིན་ལྟར་གོ་སླ་ལ། དེ་དག་གིས་མཁྱེན་བྱ་
དེ་དག་ཐམས་ཅད་ཐོགས་མེད་དུ་མཁྱེན་པས་སྟོབས་ཞེས་བྱའོ།།
འོན་ཀྱང་རྟེན་གསུམ་རབ་གནས། དཔལ་མར་མེ་མཛད་ཡེ་ཤེས་
ཀྱིས་མཛད་ཅེས་( སྣར་ཐང་བསྟན་འགྱུར། རྒྱུད༑ ཚི༽ ༢༧༨) པར།
མཆོད་རྟེན་ལ་སོགས་ཐུགས་རྟེན་ལ། ། ཁྱད་པར་ཆོས་བཞི་བྱིན་གྱིས་
བརླབས༑ ༑རྡོ་རིང་ཐེམ་སྐས་ཆུ་སྲིན་གྱིས། །རྒྱལ་མཚན་ལ་སོགས་དབུལ་
བ་འོ། །བྱིན་རླབས་ས་གཞི་ཆོས་ཀྱི་དབྱིངས། །སེང་ཁྲི་མི་འཇིགས་བཞིར་
བྱིན་རླབས། །རྨང་ནི་དགེ་བཅུ་ཁྲི་འཕང་ནི། །དང་པོ་དྲན་པ་ཉེར་གཞག་
བཞི༑ ༑ཞེས་པ་ནས། ཁ་བསྐྱོར་འཕགས་ལམ་ཡན་ལག་བརྒྱད། །དེ་
དག་རྒྱུ་ཆོས་བྱིན་བརླབས་ཏེ། །འབྲས་བུའི་ཆོས་ནི་འདི་ལྟར་བརླབ། ། སྲོག་
ཤིང་མཁྱེན་བཅུ་བྲེ་ལོགས་ནི། ། ཡེ་ཤེས་བཞི་དང་རྣམ་ཐར་བཞི། །འཁོར་

དམ་ཆོས་སྣང་སྒྲོན། །
ལོ་བཅུ་གསུམ་ས་བཅུ་དང་། །དྲན་པ་ཉེར་གཞག་གསུམ་དུ་བརླབ། །ཅེས་
གསལ་བ་ལྟར་ན་འཁོར་ལོ་བཅུ་གསུམ་ལས་དང་པོ་བཅུ་ས་བཅུ་དང་སྦྱར་
དགོས་པར་སྣང་ལ། ས་བཅུ་ནི། དང་པོ་རབ་ཏུ་དགའ་བ། གཉིས་པ་དྲི་
མ་མེད་པ། གསུམ་པ་འོད་བྱེད་པ། བཞི་པ་འོད་འཕྲོ་བ། ལྔ་པ་སྦྱང་
དཀའ་བ། དྲུག་པ་མངོན་དུ་ཕྱོགས་པ། བདུན་པ་རིང་དུ་སོང་བ། བརྒྱད་
པ་མི་གཡོ་བ། དགུ་པ་ལེགས་པའི་བློ་གྲོས། བཅུ་པ་ཆོས་ཀྱི་སྤྲིན་ཞེས་པ་
རྣམས་སོ། །དེ་དག་ཀྱང་རིམ་བཞིན་བྱང་སེམས་འཕགས་པའི་མཐོང་ལམ་
དང་༑ སྒོམ་ལམ་ཆུང་ངུའི་ཆུང་ངུ་། ཆུང་ངུའི་འབྲིང་། ཆུང་ངུའི་ཆེན་
པོ༑ འབྲིང་གི་ཆུང་ངུ་། འབྲིང་གི་འབྲིང༌། འབྲིང་གི་ཆེན་པོ། ཆེན་
པོའི་ཆུང་ངུ་། ཆེན་པོའི་འབྲིང་། ཆེན་པོའི་ཆེན་པོ་བཅས་ཀྱི་གནས་སྐབས་
ལ་འཇོག་དགོས་པས། གོང་གསལ་རྒྱུའི་ཆོས་དང་འབྲས་བུའི་ཆོས་ཞེས་
པ་དེ་གཉིས་ཀྱི་དབྱེ་མཚམས་གང་ནས་ཇི་ལྟར་འཛིན་དགོས་པའང་དཔྱད་
བྱར་སྣང་ངོ༌།། ། །
ཐུགས་དྲན་པ་ཉེར་བཞག་གསུམ་ནི། སྟོན་པས་ཆོས་གསུངས་
པའི་ཚེ་ན་གུས་པ་དང༌། མ་གུས་པ་དང་། བཏང་སྙོམས་སུ་གནས་པ་
རྣམས་ལ་རིམ་བཞིན་གུས་པ་ལ་རྗེས་སུ་ཆགས་པ་མེད་པ་དང༌། མ་གུས་
པ་ལ་ཁོང་ཁྲོ་མེད་པ་དང་། བཏང་སྙོམས་སུ་གནས་པ་རྣམས་རང་འགར་
བོར་བ་མེད་པར་ཐུགས་དྲན་པས་ཉེ་བར་དགོངས་པ་བཅས་སོ།།
མཆོད་རྟེན་གྱི་གདུགས་ཀྱིས་ནི་ཕན་བདེའི་གྲིབ་བསིལ་ཅན་འགྲོ་
བ་ཐམས་ཅད་ལ་དུས་ཐམས་ཅད་དུ་གཟིགས་ཤིང་དགོངས་པའི་ཐུགས་རྗེ་
62

མཆོད་རྟེན་ཆོས་བརྗོད།
ཆེན་པོ་མཚོན་པ་དང༌། དེའི་སྟེང་དུ་ཟླ་བས་ཐབས་དང་། ཉི་མས་ཤེས་
རབ་མཚོན་པ་དང་། ཡང་ཟླ་བས་ཤེས་བྱ་ཇི་སྙེད་པ་ལས་རྒྱུ་འབྲས་སོགས་
རྟེན་འབྱུང་གི་རྣམ་དབྱེ་དང་། ཉི་མས་ཤེས་བྱ་ཇི་ལྟ་བ་ཆོས་རྣམས་ཀྱི་གནས་
ལུགས་སྟོང་པ་ཉིད་མཁྱེན་པའི་ཡེ་ཤེས་གཉིས་དང་འགྲོ་བའི་ཡིད་ཀྱི་མུན་
པ་སེལ་བྱེད་བཅས་མཚོན་པར་གསུངས་ལ། ཉི་མའི་སྟེང་ཏོག་གིས་ནི་སྤང་
བྱ་ཉོན་མོངས་པ་དང་ཤེས་བྱའི་སྒྲིབ་པ་ཐམས་ཅད་སྤངས་ཤིང་བྱང་བ་དང་།
ཤེས་བྱ་ཇི་ལྟ་བ་དང་ཇི་སྙེད་པ་ཐམས་ཅད་མཁྱེན་ཅིང་ཆུབ་པའི་བླ་ན་མེད་
པའི་བྱང་ཆུབ་ཀྱི་གོ་འཕང་དེ་མཚོན་པར་གསུངས་སོ།།
ཡང་གོང་གི་མཆོད་རྟེན་རབ་གནས་ཀྱི་ལུང་དེར། མཆོད་རྟེན་གྱི་
ས་གཞི་ཆོས་ཀྱི་དབྱིངས་དང་། སེང་ཁྲི་མི་འཇིགས་པ་བཞི་དང་རྨང་གཞི་
དགེ་བ་བཅུར་བྱིན་རླབས་རབ་གནས་བྱ་བར་གསུངས་ཤིང་། དེ་ཡང་འདི་
དག་ལ་སོགས་པ་རབ་གནས་བྱ་ཞེས་པ་ནི་དེ་ལྟར་བྱེད་ཚུལ་གྱི་ཆོ་ག་རྣམ་
པར་དག་པས་ཚུལ་བཞིན་དུ་བྱེད་པའི་སྒོ་ནས་མཆོད་རྟེན་གྱི་ཆ་ཤས་རྣམས་
ཀྱི་ངོ་བོ་ས་ལམ་གྱི་ཡོན་ཏན་དེ་དང་དེར་བྱིན་གྱིས་བརླབས་ཤིང་བསྒྱུར་ཏེ་
ཡུན་རིང་པོའི་བར་འགྲོ་བའི་དོན་དུ་རབ་ཏུ་བརྟན་པར་གནས་ཤིང་བཞུགས་
པར་མཛད་པ་ལ་བརྗོད། །
དེ་ལ་དང་པོ་བྱུང་རིམ་ལྟར་མཆོད་རྟེན་གང་དུ་བཞེངས་པའི་ས་གཞི་
བཅས་མ་དག་པའི་འཁྲུལ་སྣང་ཐམས་ཅད་རང་བཞིན་གྱིས་སྟོང་པར་མོས་
ཏེ་ཆོས་ཀྱི་དབྱིངས་ཀྱི་ཡེ་ཤེས་ཀྱི་རང་བཞིན་དུ་བསྒྱུར། དེའི་སྟེང་རྨང་
63

དམ་ཆོས་སྣང་སྒྲོན། །
གཞི་དེ་མི་དགེ་བ་བཅུ་སྤོང་པའི་དགེ་བ་བཅུའི་རང་བཞིན་དང་། དེའི་སྟེང་
སེང་ཁྲི་ནི་མི་འཇིགས་པ་བཞིའི་རང་བཞིན་དུ་བསྒྱུར་ཏེ། དེ་དག་ནི་རང་
ཉིད་སྤངས་རྟོགས་ཕུན་ཚོགས་སུ་དམ་བཅའ་བར་མི་འཇིགས་པ་གཉིས་དང་།
གཞན་ལ་སྤང་བྱ་དང་བླང་བྱ་འདི་དང་འདི་ཡིན་ཞེས་དམ་བཅའ་བར་མི་
འཇིགས་པ་གཉིས་བཅས་ལ་བརྗོད།
སེང་ཁྲི་བཟོ་ཚུལ་ཡང་། འདུལ་བ་མདོ་རྩ་གནས་མལ་གྱི་གཞིའི་སྐབས་
སུ༈ སེང་གེའི་ཁྲི་གྲུ་བཞི་བྱའོ། ། རྐང་པ་དག་ལ་སེང་གེའི་གདོང་ཉིད་དོ།།
ཞེས་གསལ་བ་ལྟར་ན་སེང་གེའི་གཟུགས་བརྙན་དེ་ཁྲིའི་ཟུར་བཞི་ནས་ཡར་བཏེག་
པའི་ཚུལ་དུ་བཀོད་དགོས་པར་སྣང་ལ། ཡང་མཆོད་རྟེན་འགའ་ཞིག་གི་ཁྲི་
ལ་རྟ་དང་རྨ་བྱ་སོགས་བྲིས་བཀོད་བྱས་པ་ནི། སློབ་དཔོན་དཔལ་ལྡན་བྱང་
ཆུབ་ཀྱི་གསུང་( སྣར་ཐང་བསྟན་འགྱུར། རྒྱུད༑ ཨི༽ ༨༠ བ ༢ མཚན་
བརྗོད་བཀླག་སྒོམ་)དུ། དབུས་སུ་སེང་གེའི་ཁྲི་མི་འཇིགས་པ་བཞིའི་རང་
བཞིན་ནོ། །སྟོབས་བཅུ་དང་ལྡན་པའི་རྟགས་ཤར་དུ་གླང་པོ་ཆེའོ། ། རྫུ་འཕྲུལ་
གྱི་རྐང་པ་བཞིའི་རང་བཞིན་གྱི་ལྷོར་རྟའོ། །དབང་བཅུའི་རང་བཞིན་གྱི་ནུབ་
ཏུ་རྨ་བྱའོ། །འཕྲིན་ལས་རྣམ་པ་བཞིས་འགྲོ་བའི་དོན་བྱེད་པའི་རང་བཞིན་གྱི་
བྱང་དུ་ནམ་མཁའ་ལྡིང་གི་ཁྲིའོ། །ཞེས་གསུངས་པ་སོགས་ལ་བརྟེན་པ་ཡིན་
ནམ་སྙམ་ཡང་། དེ་ལྟར་ན་དེ་ལྔ་ནས་གཅིག་དགོད་ཡུལ་མི་རྙེད་པས། འདི་
དག་ངེས་པར་འགོད་ན་སེང་གེའི་གཟུགས་བརྙན་དེ་གོང་གསལ་ལྟར་ཟུར་གདོང་
བཞི་ལ་འགོད་དགོས་པར་མངོན། །
དེ་རྣམས་ལས་མི་འཇིགས་པ་དང༌། སྟོབས་དང་། རྫུ་འཕྲུལ་གྱི་
64

མཆོད་རྟེན་ཆོས་བརྗོད།
རྐང་པ་གསུམ་ནི་བཤད་ཟིན་ལ། དབང་བཅུ་ནི་ཚེ་ལ་དབང་བ་དང་། དེ་
བཞིན་དུ་སེམས་ལ། ཡོ་བྱད། ལས༑ སྐྱེ་བ། མོས་པ། སྨོན་ལམ། རྫུ་
འཕྲུལ༑ ཆོས༑ ཡེ་ཤེས་ལ་དབང་བ་རྣམས་ཏེ། དེ་དག་ལ་རང་འདོད་
བཞིན་དུ་འཇུག་ཐུབ་པས་དེ་དང་དེ་ལ་དབང་བ་ཞེས་བརྗོད། ་་་་་
(1 ) འཕྲིན་ལས་རྣམ་པ་བཞི་ནི། མི་འདོད་ཉེར་འཚེ་མཐའ་དག་ཞི་བའི་
འཕྲིན་ལས་དང་། དེ་བཞིན་དུ་ཚེ་དང་བསོད་ནམས་རྒྱས་པ་དང་། དགོས་
འདོད་ཐམས་ཅད་དབང་དུ་སྡུད་པ་དང་། བསྟན་འགྲོ་ལ་གནོད་པའི་དགྲ་བགེགས་
གདུག་པ་ཅན་རྣམས་ཚར་གཅོད་པའི་དྲག་པའི་འཕྲིན་ལས་བཅས་ལ་བརྗོད་
དེ༑ མདོར་ན་ཞི་རྒྱས་དབང་དྲག་གི་སྒོ་ནས་གདུལ་བྱ་སོ་སོའི་དོན་མཛད་
པའི་ལས་ལ་བརྗོད་དོ།། ས་
ཡང་གོང་དུ་རྡོ་རིང་ཐེམ་སྐས་ཆུ་སྲིན་གྱི། །རྒྱལ་མཚན་ལ་སོགས་
དབུལ་བ་འོ། །ཞེས་པ་དང་སོགས་སྒྲས་བསྟན་པ་སྒོ་ཆེན་དང་། དྲིལ་བུ་
དང་གཡེར་ཁ། རིན་པོ་ཆེའི་ཕྲ་རྒྱན་སོགས་ཀྱིས་སྤྲོས་པའི་དབང་དུ་བྱས་
ན༑ ཕྱོགས་བཞིར་རྡོ་རིང་བཞི་བཙུགས་པ་དེ་དག་ཤར་དུ་ཡུལ་འཁོར་
སྲུང་དང༌། ལྷོར་འཕགས་སྐྱེས་པོ། ནུབ་ཏུ་སྤྱན་མི་བཟང་། བྱང་དུ་
རྣམ་ཐོས་སྲས་ཏེ་རྒྱལ་ཆེན་བཞི་མཚོན་བྱེད་ཡིན་ཚུལ་མཁས་དབང་འགའི་
ཞལ་རྒྱུན་ལས་ཐོས་ཤིང་དེ་དང་མི་འདྲ་བ་གཞན་ནི་མ་མཐོང་། རྨང་གཞི་
མཐོན་པོ་ཡོད་པར་ཕྱོགས་བཞིར་ཐེམ་སྐས་བཙུགས་པ་དེས་ཐར་པའི་གནས་
སུ་ཡར་འཛེགས་པའི་གཞི་རྟེན་ངེས་འབྱུང་གི་བསམ་པ་དང་། སྒོ་ཆེན་བཞིས།
ངོ་བོ་དང་། རྒྱུ༑ འབྲས་བུ། འདུ་བྱེད་བཞི་རང་བཞིན་གྱིས་གྲུབ་པས་

དམ་ཆོས་སྣང་སྒྲོན།
སྟོང་པ་ཉིད་ལ་རིམ་བཞིན་རྣམ་པར་ཐར་པའི་སྒོ་སྟོང་པ་ཉིད་དང་། དེ་བཞིན་
མཚན་མ་མེད་པ་དང་། སྨོན་པ་མེད་པ་དང་། རྣམ་པར་ཐར་པའི་སྒོ་མངོན་
པར་འདུ་བྱེད་པ་མེད་པ་ཞེས་བརྗོད་པ་གང་ནས་ཐར་པའི་ལམ་ལ་ཞུགས་
པའི་རྣམ་ཐར་སྒོ་བཞི་མཚོན། །
ཆུ་སྲིན་གྱི་རྒྱལ་མཚན་སོགས་བཙུགས་པ་ནི། མཁས་དབང་ཨཀྱུ་
ཡོངས་འཛིན་གྱི་བླ་མཆོད་ཟིན་བྲིས་སུ། ངུར་སྨྲིག་གི་རྒྱལ་མཚན་འཆང་
བ་ཞེས་པ་ནི། རྒྱ་གར་དུ་གཡུལ་བཤམས་ན་གང་རྒྱལ་བའི་ཕྱོགས་དེ་མ་
ཐག་རྒྱལ་མཚན་ཆེན་པོ་བསྒྲེང་བ་ཡིན་ལ། རྒྱལ་མཚན་ནི་ཁྱུང་དང་སེང་
གེ་འདུས་པ་ལས་ཕྲུ་གུ་སེང་གེ་རྐང་པ་བརྒྱད་པ་དང༌། དུང་དང་ཆུ་སྲིན་
འདུས་པས་ཆུ་སྲིན་མ་ག་ར་དང་། ཉ་དང་སྲམ་འདུས་པས་ཉ་སྤུ་རྒྱས་ཞེས་
པ་སྐྱེས་པའི་སྲོག་ཆགས་དེ་གསུམ་གྱི་མཚན་མ་ཡོད་པ་ལ་བྱེད་པས། དུང༌
དང་ཆུ་སྲིན་སོགས་སྔར་གཏན་ནས་མི་འཆམ་པ་ལ་སྟབས་ལེགས་ཀྱིས་དེ་
རྣམས་འཕྲད་པ་ལས་ཕྲུ་གུ་དེ་དག་སྐྱེས་པ་ལྟར། གཡུལ་ངོ་རྒྱལ་བ་ན་ཕ་
རོལ་པོ་དང་སྔར་མ་འཆམ་པ་ཡིན་པ་ལ་ད་ཕྱིན་ཆད་མཐུན་པས་གཅིག་གིས་
གཅིག་ལ་གནོད་པ་མི་བྱེད་པའི་རྟགས་རྒྱལ་མཚན་བསྒྲེང་བ་ཡིན། དེ་བཞིན་
དུ་ཆོས་གོས་ངུར་སྨྲིག་གྱོན་ཏེ་ཚུལ་བཞིན་བྱས་པས་བདུད་ཀྱི་གཡུལ་ལས་
རྒྱལ་བས་ན་ངུར་སྨྲིག་གི་རྒྱལ་མཚན་འཆང་བ་ཡིན་གསུང་། ཞེས་གསུངས་
པ་འདི་ལས་འདིའི་མཚོན་དོན་ཡང་གོ་བར་ནུས་སོ།། །།
ཡང་དྲིལ་བུ་གཡེར་ཁ་སོགས་བཏགས་པ་ནི་གདུལ་བྱ་རང་རང་གི་
སྐལ་བ་དང་འཚམས་པའི་ཐེག་པ་ཆེ་ཆུང་གི་ཟབ་རྒྱས་ཆོས་ཀྱི་སྒྲ་དབྱངས་

མཆོད་རྟེན་ཆོས་བརྗོད།
རྒྱུན་ཆད་མེད་པར་སྒྲོག་པ་དེ་མཚོན་པ་དང་། རིན་པོ་ཆེའི་ཕྱ་རྒྱན་སོགས་
ཀྱིས་ནི་རྟེན་མཆོག་དེ་ཉིད་གནས་སྐབས་དང་མཐར་ཐུག་གི་དགོས་འདོད་
ཐམས་ཅད་ཡིད་བསམ་ལྟར་འབྱུང་བའི་གནས་སུ་བྱིན་བརླབས་རབ་གནས་
གནང་བ་ལྟར་མཚོན་ཞིང་གོ་དགོས་པ་ཡིན་པར་མངོན་ནོ།། ན་
མཆོད་རྟེན་ལ་ཕྱག་མཆོད་བྱས་པའི་ཕན་ཡོན་ནི། རྗེ་ལྕང་སྐྱ་རོལ་
པའི་རྡོ་རྗེས། ཙན་དན་ཇོ་བོའི་ལོ་རྒྱུས་སྐོར་ཚད་ཕན་ཡོན་མདོར་བསྡུས་
རིན་པོ་ཆེའི་འཕྲེང་བར། འདི་སྐད་དུ། གསལ་རྒྱལ་གྱིས་ཞུས་པའི་མདོ་
ལས༑ སུ་དག་བདེ་བར་གཤེགས་པའི་མཆོད་རྟེན་ལ། །མཆོད་པའི་ཁྱད་
པར་ཅི་འདོད་ཅི་འབྱོར་བ། །མཚན་པར་འབུལ་བྱེད་དེ་དག་དྲི་མེད་ཅིང་།།
མྱ་ངན་མེད་པའི་བླ་མེད་བྱང་ཆུབ་འཐོབ། །ཞེས་དང༌། ཡང་༑ མི་
རྣམས་གང་དག་སངས་རྒྱས་མཆོད་རྟེན་ནམ། ། སྐུ་གཟུགས་དག་ལ་མགོས་
གཏུགས་ཕྱག་འཚལ་བ། །དེ་དག་ལྷ་རྣམས་དང་ནི་མི་རྣམས་ཀྱི། ། ཆེར་
ཡང་ཆེ་བར་བཀུར་བའི་གནས་སུ་འགྱུར། །ཞེས་དང་། འཕགས་པ་སྤྱན་
རས་གཟིགས་ཀྱི་མདོ་ལས། །འཇིག་རྟེན་མགོན་གྱི་མཆོད་རྟེན་ལ། ། མི་
གང་བསྐོར་བ་བྱེད་པ་ཡི། །བསྔགས་པ་བསྐལ་པ་བྱེ་བར་ཡང་། །བརྗོད་
པས་ཟད་པར་བྱེད་མི་ནུས། །ཞེས་སོགས་རྒྱལ་བའི་མཆོད་རྟེན་ལ་ཕྱག་
མཆོད་བསྐོར་བ་སོགས་བྱས་པས་མངོན་མཐོ་དང་ངེས་ལེགས་ཀྱི་འབྲས་བུ་
མཆོག་ཏུ་གྱུར་པ་འཐོབ་པའི་ཕན་ཡོན་དཔག་ཏུ་མེད་པ་གསུངས་ཤིང་། ཞེས་
རང་གཞན་ཀུན་གྱིས་འདིས་མཚོན་པའི་ཆོས་ཀྱི་གནད་
གསུངས་པ་ལྟར། 
དོན་ཇི་བཞིན་ཤེས་ཤིང་རྒྱུན་དུ་ཉམས་སུ་ལེན་པ་པོ་ཕྱོགས་དུས་ཐམས་ཅད་

དམ་ཆོས་སྣང་སྒྲོན། །
དུ་དཔག་མེད་དུ་འཕེལ་ཏེ་འཇིག་རྟེན་གྱི་ཡུལ་ཁམས་ཀུན་ཏུ་མི་མཐུན་རྒུད་
ཚོགས་མཐའ་དག་ཞི་ཞིང་བདེ་སྐྱིད་རྫོགས་ལྡན་གྱི་དཔལ་ལ་རྟག་ཏུ་སྤྱོད་
རྒྱུ་མྱུར་བ་མྱུར་དུ་ཡོང་བའི་གསོལ་འདེབས་རེ་སྨོན་རྒྱ་ཆེར་དང་བཅས་དགེ་
མིང་དཔལ་གྲགས་པས་སྔར་བྲིས་ལ་ ༡༩༩༧ ཕྱི་ཟླ་༨ ཚེས་༢༥ སྐྱར་
བཅོས་སུ་བྲིས་པ་དགེའོ།། །།

མཆོད་རྟེན་ཆོས་བརྗོད།
SONRISA
h
མN7
67?
མ t ， ， ཀ་
ང་སྤངས་མཛོད་རྟེན།
བྱང་ཆུབ་མཆོད་རྟེན།
ཆོས་དཔེར་ན་ཚོདརྟེན།

དམ་ཆོས་སྣང་སྒྲོན།
HI
ལྷ་བབས་དརྟེན།
 བྱིནམཱ་མཆོད་རྟེན། །
1
17TIE 
[
མྱང་འདས་མཆོད་རྟེན།
རྣམ་རྒྱལ་མཆོད་རྟེན།
70

to
BE
dao

དམ་ཆོས་སྣང་སྒྲོན།
རི་དྭགས་ཆོས་འཁོར་གྱི་མཚོན་དོན།
དེ་ལ་དཀྱིལ་འཁོར་གྱི་རྟ་བབས་ཀྱི་སྟེང་དང་གཙུག་ལག་ཁང་གི་མདུན་
ཕྱོགས་ཀྱི་ཡང་སྟེང་སོགས་སུ་རི་དྭགས་ཆོས་འཁོར་ཞེས་པ་བཞེངས་སྲོལ་
འདུག་པ་འདི་ཉིད་རྣམ་པ་ཅི་འདྲ་ཞིག་དགོས་པ་དང་། དེ་དག་གིས་གང་
མཚོན་པ་ཡིན་སྙམ་ན། དེ་ཡང་བུ་སྟོན་ཐམས་ཅད་མཁྱེན་པའི་གསུང་
( གཞལ་ཡས་ཁང་གི་གནས་ལུགས་གསལ་བྱེད། པོད༑ ན༽ ༡༣)དུ།
རྟ་བབས་དེའི་སྟེང་དུ་རྩིབས་བརྒྱད་པའམ། རྩིབས་བཅུ་གཉིས་པའི་གསེར་
གྱི་འཁོར་ལོ་རྒྱར་ཆ་ཆུང་གཉིས་པ་ཆ་ལྔ་དང་ལྡན་པའི་མུ་ཁྱད་ཅན་རྩིབས་
ཀྱི་བར་རྣམས་སྟོང་པར་ཡོད་པ་སླངས་ནས་བཞག་པའོ། །ཤདྡྷས་དེའི་སྟེང་
དུ་གདུགས་ཡོད་པར་བཞེད། ཨབྷཱུ་མི་བཞེད་དོ། །ཆོས་འཁོར་གྱི་གདན་
གྱི་གཡས་གཡོན་འཁོར་ལོ་ལས་ཆ་ཆུང་ཕྱེད་ཙམ་དུ་རིང་བར་གནས་པའི་
རི་དྭགས་དང་། རི་དྭགས་མོ། ཆེ་ཆུང་གཅིག་ཏུ་མགྲིན་པ་དང་བཅས་
པའི་གདོང་པ་འགྲེང་ཞིང་། མིག་འཁོར་ལོའི་རྩེ་མོར་བལྟ་བ་གསེར་ལས་
བྱས་པ། རིན་པོ་ཆེ་གཞན་གྱིས་སྤྲས་པའོ། །ཤུདྡྷཱས་ཀྲྀཥཱསཱར་འདོད། རྒྱུད་
རྫུན་མར་བྱེད་པ་ ཁ་ཅིག་རི་དྭགས་རུ་རུར་འདོད་དེ། དོན་གསེར་ལས་
བྱས་པའི་གཟུགས་བརྙན་ནོ། །ཞེས་གསུངས་ཤིང༌། ལ་ལས་འཁོར་ལོ་
འདི་རྩིབས་བཅུ་པར་ཡང་གསུངས་ལ། དེ་ཡང་སྲུང་འཁོར་ལ་ཁྲོ་བོ་བཅུ་
འཁོད་གནས་འཁོར་ལོའི་ཕྱོགས་མཚམས་བརྒྱད་དང་སྟེང་འོག་ནས་ཡར་
མར་རྩིབས་རེ་རེ་བྱས་པ་ལྟར་རམ་ཇི་ལྟར་ཡིན་བརྟག་དགོས་པར་སྣང་།
72

རི་དྭགས་ཆོས་འཁོར།
ཆོས་འཁོར་འདིའི་རྩིབས་རྣམས་ཀྱིས་རང་གི་མི་མཐུན་ཕྱོགས་རྣམས་
གཅོད་པ་དང་མཚོན་དོན་སྦྱར་དགོས་ཚུལ་གསུངས་པ་ལྟར་ན། འདི་ཉིད་
ཤིང་རྟའི་འཁོར་ལོ་ལྟ་བུ་མ་ཡིན་པར། རྩིབས་རྣམས་མུ་ཁྱུད་ཀྱི་ཕྱི་རོལ་
ཏུ་རལ་གྲི་སོ་གཉིས་ཅན་གྱི་རྩེ་ལྟ་བུ་རེ་ཐོན་པ་ཞིག་དགོས་པ་དང་། ཁ་
བསྟན་ཕྱོགས་ལ་ངོས་ཕྱོགས་གཉིས་མདུན་རྒྱབ་ལ་བསྟན་པ་དང་། གཡས་
གཡོན་ལ་བསྟན་པའི་ལུགས་སྲོལ་གཉིས་སྣང་བ་ལས། དང་པོ་ནི་མཐོང་
སྣང་ལ་མཛེས་པ་གཙོ་བོར་བྱས་པ་ཙམ་སྟེ། མཚོན་དོན་དང་སྦྱར་ན་ཕྱི་
མ་ལྟར་ལེགས་ཤིང་། རྒྱ་གར་དུ་སྟོན་པའི་བཞུགས་ཁྲིའི་མདུན་དུ་རི་དྭགས་
ཆོས་འཁོར་བཀོད་པ་རྣམས་ཀྱང་ཕྱི་མ་འདི་བཞིན་བྱས་འདུག་ལ་དེ་བཞིན་
དུ་འཁོར་ལོའི་མཐའ་ལ་པ་ཏྲ་སོགས་ཀྱིས་རྒྱན་སྤྲས་ཡོད་མེད་ལུགས་གཉིས་
སྣང་བ་དེའང་མཛེས་ཆོས་ཀྱི་ཁྱད་ཙམ་མམ། ཡོད་པ་ལྟར་ན་མཚོན་དོན་
གང་ཡོད་འཚོལ་དགོས། འཁོར་ལོ་ལ་ནི་པད་ཟླའི་གདན་ཡོད་པ་དང་།
ཆེ་ཆུང་གང་བྱས་ཀྱང་ཟུར་གྱི་རི་དྭགས་གཉིས་ཀྱི་ལུས་དཔངས་ལས་ཉིས་
ལྡབ་ཀྱིས་མཐོ་བ་ཞིག་དགོས་པར་གསུངས།
རི་དྭགས་གཉིས་ཀྱང་མཁས་པ་མང་པོས་རི་དྭགས་རུ་རུ་ཟེར་བ་
དེ་ལ་ངོས་འཛིན་གནང་འདག་ལ། དེ་ཡང་བདག་ཅག་གི་སྟོན་པའི་འཁྲུངས་
རབས་སུ་རི་དྭགས་རུ་རུ་ཞེས་པ་འཛམ་བུ་གསེར་གྱི་མདོག་ཅན་ཞིག་བྱུང་
བར་གསལ་བ་དང་། འདིའི་རི་དྭགས་གཉིས་ཀྱང་གསེར་མདོག་ཅན་ཞིག་
བཟོ་དགོས་པར་གསལ་པ་གཉིས་མཐུན་འབྲེལ་ཆེ་བར་སྣང༌། འོན་ཀྱང་
གོང་གསལ་བུ་སྟོན་རིན་པོ་ཆེའི་གསུང་དེར་ཟུར་མཆན་བཀོད་པ་ལྟར་ན།
73

དམ་ཆོས་སྣང་སྒྲོན།
རུ་རུ་ལ་ངོས་འཛིན་པ་དེ་མ་དག་པ་ལྟ་བུ་དང་། ཀྲྀཥཱསཱར་ལ་ངོས་འཛིན་
པ་དེ་འཐད་པ་བཞེད་པར་མངོན་པ་དེ་བཞིན་དཔྱད་བྱར་སྣང་ལ། གང་
།ལྟར་དམིགས་བསལ་རི་དྭགས་དེ་དང་དེ་བཞིན་གྱི་གཟུགས་བརྙན་ཞིག་དང་
དེ་ཡང་འཁོར་ལོའི་གཡས་ཕྱོགས་སུ་ཕོ་དང་གཡོན་ཕྱོགས་སུ་མོ། དེ་གཉིས་
ཀ་ཉལ་སྟབས་སུ་མགྲིན་པ་བཏེགས་ཏེ་མིག་གིས་འཁོར་ལོའི་རྩེ་ལ་བལྟ་བ་
ཞིག་དགོས། འདི་གཉིས་ལ་གདན་ཡོད་པ་དང་མེད་པར་བཞེད་པའི་ལུགས་
གཉིས་སྣང་བ་ལས་བུ་སྟོན་རིན་པོ་ཆེས་སྔ་མ་འཐད་ཕྱོགས་སུ་བསྒྲུབས་འདུག་
ཀྱང་མཚོན་དོན་གང་ཡིན་མ་གསལ། །
ཡང་ལ་ལར་རི་དྭགས་གཉིས་ཀྱི་ལག་པ་ཡ་རེ་ཆོས་འཁོར་ཕྱོགས་
སུ་བཏེགས་ཙམ་བྱས་པ་རེ་བཟོས་པའང་འདུག་སྟེ། འདི་ནི་རྒྱ་གར་ལྷོ་
ཕྱོགས་སུ་བྲག་ལ་བརྐོས་པའི་ནང་པའི་འདུ་ཁང་དག་ཏུ་སྟོན་པའི་ཁྲི་ལ་རི་
དྭགས་ཆོས་འཁོར་གྱི་འཁོར་ལོའི་ལྟེ་བའི་དབུས་ནས་སྐོར་བྱེད་དབྱུག་གུ་
ཞིག་ཐད་དྲངས་པའི་ཕྱོགས་གཉིས་གཅིག་མཐོ་གཅིག་དམའ་རུ་འགྲོ་བར་
།བྱས་པའི་སྣེ་གཉིས་ལ་རི་དྭགས་གཉིས་ཀྱི་ལག་པ་རེ་བཞག་པ་བཟོ་བཀོད
འདུག་པ་དང་མཐུན་པར་སྣང་ཞིང་། མཁས་དབང་སྲས་འཕྲིན་ལས་ནོར་
བུའི་གསུང་( མཆོད་རྟེན་དཀར་ཆག ༣༢) དུ། སྲིད་པའི་རྩ་བ་གཅོད་
།པའི་ཆོས་ཀྱི་འཁོར་ལོ་ལ་རིགས་དྭགས་གཉིས་ཀྱིས་བསྐྱོད་པས་འཁོར་བ
ཞེས་གསལ་བའང་འདི་འདྲ་ལ་བརྟེན་པ་ཡིན་པར་སེམས་ཤིང་། གང་ལྟར་
ཁུངས་དག་ཚད་ལྡན་ཞིག་བྱུང་ན་རྟེན་འབྲེལ་གྱི་ཁྱད་ཆེ་བ་མཚོན་བྱེད་གཞན་
དག་དང་འདྲའོ་སྙམ་མོ།། །
14

རི་དྭགས་ཆོས་འཁོར།
རི་དྭགས་ཆོས་འཁོར་གྱི་མཚོན་དོན་ལ་གདུལ་བྱ་རང་རང་གིས་གོ་
ཚུལ་དང་མཐུན་པར་མཁས་པ་རྣམས་ཀྱིས་གསུངས་ཚུལ་འདྲ་མིན་འགའ་
ཞིག་སྣང་བ་ལྟར་རིམ་པ་བཞིན་འགོད་ན། དེ་ཡང་མཁས་མཆོག་དངུལ་
ཆུ་དྷརྨ་བྷ་དྲའི་གསུང་འཇིགས་བྱེད་བསྐྱེད་རིམ་ཟིན་བྲིས་སུ། ཆོས་འཁོར་
གྱིས་སངས་རྒྱས་དང༌། རི་དྭགས་གཉིས་ཀྱིས་མུ་སྟེགས་བྱེད་མཚོན་པར་
གསུངས་པ་དང་། མཁས་པའི་དབང་པོ་རྗེ་ཤེས་རབ་རྒྱ་མཚོའི་འཇིགས་
བྱེད་བསྐྱེད་རིམ་དུ། རྩེ་མོར་འཁོར་ལོ་རྩིབས་བརྒྱད་པའམ་བཅུ་པ་ཕྱི་མ་
གཙོ་སྙམ། དེའི་གཡས་གཡོན་རི་དྭགས་ཕོ་མོ་གཉིས་མིག་མི་འཛུམ་པར་
བལྟ་བ་འདི་ལ་མཚོན་དོན་གྱི་ཁུངས་གསལ་པོ་མ་མཐོང་ཡང་། ལུས་དཀྱིལ་
དང་བསྟུན་ན་ཡིད་ཀྱི་རྣམ་ཤེས་སྒྲིབ་བྲལ་རྣམ་པར་དག་པ་མཚོན་པ་དང་།
ཡང་ན་རི་དྭགས་ལ་གཞན་གྱིས་བདག་ཏུ་བཟུང་བ་མེད་པས་བདག་མེད་
མཚོན༑ དེ་གཉིས་ཆོས་འཁོར་གྱི་གཡས་གཡོན་དུ་གནས་པས་བདག་མེད་
སྟོན་པའི་ཆོས་ཀྱི་འཁོར་ལོ་བསྐོར་བ་མཚོན་ནམ་ཞེས་པཎ་ཆེན་ངོ་མཚར་
རྒྱ་མཚོས་གསུངས་ཞེས་གསལ། །
ཡང་ཁོང་གི་གསུང་གསང་འདུས་བསྐྱེད་རིམ་དུ། རྟ་བབས་ཀྱི་
སྟེང་པད་ཟླ་ལ་འཁོར་ལོ་རྩིབས་བརྒྱད་དམ་བཅུ་པ་རི་དྭགས་ཕོ་མོ་བཅས་
པ་ནི་ཆོས་འཁོར་བསྐོར་བ་དང་། གདུལ་བྱ་འདུ་ཞིང་ཆོས་ལ་འདུན་པ་
རྒྱུན་མི་ཆད་པའི་རྒྱུ་མཐུན་གྱི་རྟེན་འབྲེལ་ཏེ། སྔོན་སྟོན་པས་ཝཱ་ར་ནཱ་སིར་
ཆོས་འཁོར་ཐོག་མར་བསྐོར་བའི་ཚེ་ཚངས་པ་ཆེན་པོས་གསེར་གྱི་འཁོར་
ལོ་རྩིབས་སྟོང་ཅན་ཕུལ་བ་ན། ནགས་ནས་རི་དྭགས་རུ་རུ་ཕོ་མོ་གཉིས་
75

དམ་ཆོས་སྣང་སྒྲོན།
བྱུང་སྟེ་མིག་མི་འཛུམ་པར་བལྟ་བ་ནི་དུད་འགྲོ་ཕལ་པ་མ་ཡིན་པར་སྤྲུལ་པ་
ཡིན་པས། ཆོས་ལ་དོན་གཉེར་དགོས་པའི་བརྡ་ཡིན་པས་འདི་ཡང་དེ་དང་
ཆ་མཚུངས་ཤིང་། དེ་ཐམས་ཅད་རང་གི་བློས་བཏགས་པའི་རྟེན་འབྲེལ་
སྔགས་ལ་སྟོང་ཉིད་ཀྱི་ལྟ་བ་འཚོལ་བའི་ཐབས་མདོ་ལས་
ཙམ་དུ་ཤར་བས། 
ལྷག་པ་མང་པོ་ཡོད་ཅེས་པ་འདི་འདྲའི་སྟེང་ནས་གོ་དགོས་ཞེས་ཀྱང་གསུངས།
:|: རྒྱལ་མཆོག་བསྐལ་བཟང་རྒྱ་མཚོའི་དབང་དོན་དེ་ཉིད་ཡང་གསལ་
(༢༦༧ )དུ༑ རྟ་བབས་ཀྱི་སྟེང་གི་འཁོར་ལོ་རི་དྭགས་དང་བཅས་པ་དང་།
རྟ་བབས་ཀྱི་འོག་གི་བླ་བྲེ་སོགས་ཀྱི་དག་པའང་( མན་ངག་སྙེ་མ་)དེ་ཉིད་
གདུལ་བྱ་རྣམས་ལ་སྟོན་པའི་ཆོས་ཀྱི་འཁོར་ལོ་བསྐོར་བའི་མི་མཐུན་
ལས༑ 
ཕྱོགས་གཅོད་པ་རྣམ་པར་དག་པས་ཆོས་ཀྱི་འཁོར་ལོའོ། །དེའི་རྩིབས་རྣམས་
ཕྱོགས་གཅིག་ལ་བརྒྱད་རྣམས་ནི་སྡུག་བསྔལ་དང༌། ཀུན་འབྱུང་དང་།
འགོག་པ་དང་། ལམ་དང་། ཀུན་རྫོབ་དང་། དོན་དམ་པ་དང་། འཇིག་
རྟེན་དང་འཇིག་རྟེན་ལས་འདས་པའི་ཆོས་རྣམ་པར་དག་པས་སོ། །ཕྱོགས་
གཞན་ལ་བཅུ་གཉིས་རྣམས་ནི་སྡུག་བསྔལ་ཤེས་པར་བྱ་བ་དང༌། ཤེས་
པ་དང་། སླར་ཤེས་པར་བྱར་མེད་པ་དང་། ཀུན་འབྱུང་སྤང་བར་བྱ་བ་
དང་༑ སྤངས་པ་དང༌། སླར་སྤང་བར་བྱར་མེད་པ་དང་། འགོག་པ་
མངོན་དུ་བྱ་བ་དང༌། བྱས་ཟིན་པ་དང་། སླར་མངོན་དུ་བྱར་མེད་པ་
དང་༑ ལམ་བསྒོམ་པར་བྱ་བ་དང་། བསྒོམས་ཟིན་པ་དང་། སླར་བསྒོམ་
དུ་མེད་པ་ཞེས་པ་ཆོས་ཀྱི་འཁོར་ལོ་བསྐོར་བ་རྣམ་པ་བཅུ་གཉིས་ཡོངས་སུ་
དག་པ་སྟེ། རྟེན་ཅིང་འབྲེལ་བར་འབྱུང་བའི་ཡན་ལག་བཅུ་གཉིས་དག་
76

རི་དྭགས་ཆོས་འཁོར། །
པས་ཀྱང་ངོ་། །སེང་གེ་བཞིན་དུ་ཚུགས་པ་མེད་པ་ཉིད་ན་ཡང་མཚན་མ་
ཡོངས་སུ་དག་པའི་ཆོས་བསྟན་པའི་དང་། བསྡུ་བའི་དངོས་པོ་རྣམས་ཀྱིས་
རབ་ཏུ་དང་བ་ལས་མགྲིན་པ་གྱེན་དུ་བཏེག་ཅིང་ཆོས་དང་དད་པའི་རྗེས་
སུ་འབྲང་བའི་མུ་སྟེགས་ངན་པའི་རི་དྭགས་དང་རི་དྭགས་མོས་ཚོལ་བར་
རུང་བ་ཆོས་ཀྱི་འཁོར་ལོའོ། །ཞེས་མངོན་པར་དགོངས་པ་རྣམ་པར་དག་
པས་མགྲིན་པ་གྱེན་དུ་བཏེག་པའི་རི་དྭགས་དང་རི་དྭགས་མོའོ། །ཞེས་
གསུངས༑ ཞེས་གསལ།
ཡང་ལ་ལས་འདུལ་བ་ལུང་ལས། བཅོམ་ལྡན་འདས་ཀྱིས་ཝཱ་ར་
ཎཱ་སིར་དྲང་སྲོང་སྨྲ་བ་རི་དྭགས་ཀྱི་ནགས་སུ་བདེན་བཞི་ལན་གསུམ་དུ་བཟླས་
ཏེ་རྣམ་པ་བཅུ་གཉིས་སུ་ཆོས་ཀྱི་འཁོར་ལོ་ཆོས་དང་ལྡན་པ་བསྐོར་བས། དེའི་
ཕྱིར་ཆོས་ཀྱི་རྣམ་གྲངས་འདི་ལ་ཆོས་ཀྱི་འཁོར་ལོ་བསྐོར་བ་ཞེས་ཚིག་བླ་
དྭགས་སུ་བཏགས་སོ། །ཞེས་གསུངས་པ་ལ་བརྟེན་ནས་རི་དྭགས་ཕོ་མོ་
ཟུང་དེས་ཐོག་མར་ཆོས་འཁོར་བསྐོར་བའི་གནས་དང་། འཁོར་ལོས་སྟོན་
པས་བདེན་བཞི་ལན་གསུམ་དུ་བཟླས་ཤིང་བསྐོར་ཏེ་ཆོས་གསུངས་པ་བཅས་
ཀྱང་མཚོན་པར་བཤད། ཡང་འགའ་ཞིག་གིས་རི་དྭགས་ཕོ་མོ་ཟུང་གིས་
གཞན་ལ་འཚེ་བ་མེད་པར་མཚོན་པ་དང༌། འཁོར་ལོས་སྟོན་པ་བཅོམ་
ལྡན་འདས་ཀྱིས་འཚེ་མེད་ཞི་བའི་དམ་པའི་ཆོས་གསུངས་པར་མཚོན་ཞེས་
སྨྲ་བ་སོགས་འདྲ་མིན་སྣང་ངོ༌།།
གང་ལྟར་འདིའི་སྐོར་མཚོན་ཚུལ་འདྲ་མིན་བཤད་པ་དེ་དག་ཕན་
ཚུན་འགལ་བར་ཡང་མི་སྣང་བ་མ་ཟད། དེ་དང་དེ་བཞིན་མཚོན་ཚུལ་ཡོད་

དམ་ཆོས་སྣང་སྒྲོན།
པའང་འདི་ལྟར་ཡིན་པར་སེམས་ཏེ། དེ་ཡང་ས་བཅུ་པའི་མདོ་ལས། ངས་
ནི་སྔོན་ཆད་སངས་རྒྱས་བྱེ་བ་སྟོང་ཕྲག་དགུ་བཅུ་རྩ་གཅིག་དྲན། །དེ་དག་
དྲང་སྲོང་ཞེས་བྱ་ནགས་མཆོག་དེར་ནི་འཁོར་ལོ་དམ་པ་བསྐོར། ། ཞི་ཞིང་
ཉེར་ཞི་བསམ་གཏན་མངོན་གྱུར་རྟག་ཏུ་རི་དྭགས་རྣམས་ཀྱིས་བསྟེན། །དེ་
ཕྱིར་དྲང་སྲོང་ཞེས་བྱ་ནགས་མཆོག་དེར་ནི་འཁོར་ལོ་དམ་པ་བསྐོར། །ཞེས་
གསུངས་པ་ལྟར་ཆོས་འཁོར་གྱིས་སྟོན་པ་མཆོག་སངས་རྒྱས་པའི་དགོས་
པ་གཙོ་བོ་གདུལ་བྱ་རྣམས་སྨིན་གྲོལ་གྱི་ལམ་ལ་འགོད་པའི་ཆེད་དུ་ཐར་ལམ་
གྱི་མི་མཐུན་ཕྱོགས་ཆགས་སོགས་ཉོན་མོངས་པ་བག་ཆགས་དང་བཅས་པ་
རྩད་ནས་གཅོད་བྱེད་མཛད་པ་ཀུན་གྱི་མཆོག་གསུང་གི་མཛད་པ་དེ་མཚོན་
པ་དང༌། རི་དྭགས་གཉིས་ཀྱིས་ཆོས་ཀྱི་འཁོར་ལོ་ཐོག་མར་བསྐོར་བའི་
གནས་ཝཱ་ར་ཎཱ་སིར་རི་དྭགས་ཀྱི་ནགས་ཚལ་ལམ་རི་དྭགས་གནས་ཡུལ། །
གནས་དབེན་པ་དེ་འདྲ་ཞིག་ཡིན་པར་མཚོན་ལ། དེ་ཡང་སྟོན་པས་ཆོས་
ཇི་ལྟར་གསུངས་པ་དེ་བཞིན་ཉམས་སུ་ལེན་པ་ལ། རི་དྭགས་བཞིན་དུ་དབེན་
པའི་གནས་བསྟེན་ཏེ། ལུས་འདུ་འཛི་ལས་བསྲིངས་པ་དང་། སེམས་
རྣམ་རྟོག་ལས་བསྲིངས་ཤིང་དོན་ཉུང་བྱ་ཉུང་འདོད་ཆུང་ཆོག་ཤེས་བསྟེན་
ནས་སྒོམ་སྒྲུབ་ཚུལ་བཞིན་བྱེད་དགོས་པ་མཚོན་པར་སྣང་།
ཡང་འཁོར་ལོས་སྟོན་པ་ལ་ཐོག་མར་ལྷ་ཚངས་པས་ཆོས་ཀྱི་ཆེ་བ་
འདོན་པ་དང་། ཆོས་ཀྱི་འཁོར་ལོ་བསྐོར་བ་མཚོན་རྟེན། གསེར་གྱི་འཁོར་
ལོ་ཕུལ་ཏེ་ཆོས་འཁོར་བསྐོར་བར་བསྐུལ་བ་དེ་མཚོན་ལ། འདིས་ནི་རང་
ཅག་སྟོན་པའི་རྗེས་འཇུག་རྣམས་ཀྱིས་ཀྱང་དམ་པའི་སྐྱེས་བུ་གང་ལས་ཆོས་
78

རི་དྭགས་ཆོས་འཁོར།
ཞུ་བར་ཡང་ཚུལ་དེ་དང་རྗེས་སུ་མཐུན་པར་ངེས་པར་བྱ་དགོས་པའང་གོ་
དགོས་པ་ཡིན་པར་སྣང་ལ། རི་དྭགས་ཟུང་དེས་སྔར་སྟོན་པ་ལ་ལྷ་ཚངས་
པས་འཁོར་ལོ་ཕུལ་བའི་ཚེ། ནགས་ཚལ་ནས་སྤྲུལ་པའི་རི་དྭགས་ཕོ་མོ་
གཉིས་ཐོན་ཏེ་འཁོར་ལོའི་གཡས་གཡོན་དུ་དགའ་མགུ་ཡི་རང་ཞིང་མིག་
མི་འཛུམ་པར་བག་ཕབས་ཏེ་འཁོད་པ་དེ་མཚོན། །
དེ་ཡང་སྟོན་པ་སངས་རྒྱས་ཀྱིས་སྔར་སློབ་པ་ལམ་གྱི་གནས་སྐབས་
སུ་གདུལ་བྱ་རྣམས་ལ་མཁོ་བ་སྦྱིན་པ་དང་། སྙན་པར་སྨྲ་བ། དེ་དག་གི་
དོན་ལ་སྤྱོད་པ། དོན་དང་མཐུན་པར་གནང་བ་བཅས་བསྡུ་བའི་དངོས་
པོ་བཞིའི་སྒོ་ནས་སྤྱོད་པ་ཡུན་རིང་མཛད་པའི་མཐུས། ཆོས་འཁོར་བསྐོར་
བའི་ཚེ་སྐལ་བ་དང་ལྡན་པའི་གདུལ་བྱ་སྐྱེ་བོ་ཕོ་མོའམ་དབང་རྣོན་ཆོས་ཀྱི་
རྗེས་འབྲང་དང་དབང་རྟུལ་དད་པའི་རྗེས་འབྲང་རྣམས་གུས་ཤིང་དད་པའི་
སྒོ་ནས་ངང་གིས་འདུ་ཞིང་ཆོས་ཉན་པའི་ཚེ། མདོ་ལས། ལེགས་པར་
རབ་ཏུ་ཉོན་ལ་ཡིད་ལ་ཟུངས་ཤིག་ཅེས་གསུངས་པ་ལྟར། སྣོད་ཀྱི་སྐྱོན་གསུམ་
སྤངས་ལ་འདུ་ཤེས་དྲུག་བསྟེན་པའི་སྒོ་ནས་མིག་མི་འཛུམ་པར་ཆོས་གསུང་
བ་པོའི་སྐུའི་ཡོན་ཏན་མིག་གི་བདུད་རྩི་དེ་དག་ལེགས་པར་མཇལ་ཞིང་། རྣ་
བས་རི་དྭགས་སྒྲ་སྙན་ལ་ཆགས་པ་ཇི་བཞིན་གསུང་གི་བདུད་རྩི་དམ་པའི་
ཆོས་གང་གསུངས་པ་རྣམས་སྒོ་གསུམ་གུས་པ་ཆེན་པོའི་སྒོ་ནས་ལེགས་པར་
ཉན་དགོས་པར་མཚོན་ལ། ཚུལ་འདི་ཉིད་ལྟར་ན་ནི་སྔོན་གྱི་བྱུང་བ་བཞིན་
མཚོན་པར་སྣང་བས་གདུལ་བྱ་ཐུན་མོང་བར་གོ་བདེ་བར་ཡང་སྣང་།
ཡང་འཁོར་ལོས་ཆོས་སྟོན་པ་པོ་སངས་རྒྱས་དང་། རི་དྭགས་གཉིས་
9

དམ་ཆོས་སྣང་སྒྲོན།
ཀྱིས་བསྟན་བྱ་འཚེ་བ་མེད་པ་དང་། བདག་མེད་པའི་ཆོས་བཅས་མཚོན་
ཚུལ་ནི། དེ་ལ་ཆོས་འཁོར་སྐོར་བ་པོ་སྟོན་པ་བཅོམ་ལྡན་འདས་དེ་ཉིད་
ནི་དམ་པའི་ཆོས་ལུས་ངག་ཡིད་གསུམ་གྱི་སྒོ་ནས་གཞན་ལ་གནོད་འཚེ་སྤོང་
ཞིང་བཟོད་པ་བསྟེན་པ་དང་། བྱམས་སྙིང་རྗེ་བྱང་ཆུབ་ཀྱི་སེམས་སོགས་
ཐབས་ཀྱི་ཕྱོགས་དང་། བདག་འཛིན་མ་རིག་པས་བཟུང་བ་ལྟར་གྱི་ཆོས་
གང་ཡང་མེད་པ་རྟོགས་པའི་ཤེས་རབ་ཀྱི་ཕྱོགས་ཀྱི་ཆོས་རྣམས་བསྟན་ཏེ།
སྐལ་བ་དང་ལྡན་པ་རྣམས་མངོན་མཐོ་དང་ངེས་ལེགས་ལ་འགོད་པར་མཛད་
པ་པོའི་ཐབས་མཁས་ཐུགས་རྗེ་ཅན་ཞིག་ཡིན་པར་མཚོན་ལ། བསྟན་བྱའི་
ཆོས་ནི། ཇི་ལྟར་བདག་ཅག་གི་སྟོན་པ་མཆོག་སྔར་སློབ་པ་ལམ་གྱི་གནས་
སྐབས་སུ་རི་དྭགས་རུ་རུར་སྐྱེ་བའི་ཚུལ་བསྟན་པ་དེ་ཉིད་སེམས་ཅན་གཞན་
ལ་གནོད་འཚེ་མེད་ཅིང་བྱམས་བརྩེ་དང་ལྡན་པ་ཞིག་ཡོད་པ་སྟོན་པའི་
འཁྲུངས་རབས་སུ་གསལ་བ་ལྟར་རམ། ཡང་ན་རྫོགས་ཆེན་མཁྱེན་བརྩེ་
འོད་ཟེར་གྱི་གསུང་གཏམ་ཚོགས་སུ། རི་དྭགས་ཀྲིཥཱསཱར་རམ། ཁྲི་གཉན་
ནི་དཀོན་ལ་བྱམས་པའི་སེམས་དང་ལྡན་པས། ཁོ་གཞན་གྱིས་བསད་ཕྱིར་
དེད་ཀྱང་འབྲོས་ལམ་གྱི་སྲོག་ཆགས་ཆུང་ངུ་རྣམས་རྨིག་པས་བསད་ཀྱིས་
དྭགས་ནས་སྣས་བསལ་བ་ཡིན་ཟེར། དེར་བརྟེན་བྱང་ཆུབ་ཀྱི་སེམས་འཕེལ་
བའི་རྟེན་འབྲེལ་དུ་གྲུབ་ཆེན་རྣམས་ཀྱིས་འདིའི་པགས་པས་སྟན་མཛད་ཅིང་
རིན་ཐང་ཆེ། འདིའི་གཅུས་རའི་སྒྲ་ཐོས་པའང་བྱང་ཆུབ་ཀྱི་སེམས་སྐྱེ་བས་
འབུད་དུང་ཞིག་ལ་འདི་བཟང་ངོ༌། ། ཞེས་གསུངས་པ་དང་། ཡང་རྗེ་
གུང་ཐང་བསྟན་པའི་སྒྲོན་མེའི་གསུང་ལྟ་ཟིན་དུ། འཕགས་པ་སྤྱན་རས་
80

རི་དྭགས་ཆོས་འཁོར།
གཟིགས་ཀྱིས་སྙིང་རྗེ་ཆེན་པོ་མཚོན་བྱེད་ལ། གོང་གསལ་ལྟར་གྱི་བྱམས་
བརྩེ་ཤིན་ཏུ་ཆེ་བའི་རི་དྭགས་སིལ་སྙན་ཟེར་བའི་པགས་པས་ནུ་མ་གཡོན་
པར་བཀབ་པ་ཡིན་ཚུལ་གསལ་ན། ཁྲི་གཉན་དང་སིལ་སྙན་སོགས་མིང་
གི་རྣམ་གྲངས་སམ། ཕལ་ཆེར་ལེགས་སྦྱར་སྐད་ཀྲིཥྛསཱར་ཞེས་པ་ཟུར་ཆག་
པར་མངོན།
གང་ལྟར་རི་དྭགས་དེ་དག་བྱམས་སྙིང་རྗེ་ཤིན་ཏུ་ཆེ་བར་གྲགས་
པ་ལྟར་དང་། དེ་བཞིན་རི་དྭགས་རྣམས་བདག་ཏུ་བཟུང་བ་མེད་པར་འཇིག་
རྟེན་ན་གྲགས་པ་ལྟར་གཞན་ལ་གནོད་འཚེ་སྤང་ཞིང་བྱམས་བརྩེ་བསྟེན་པ་
དང༌༑ ཆོས་གང་ཡང་རང་དབང་གི་བདག་ཏུ་གྲུབ་པ་མེད་པའི་སྟོང་པ་
ཉིད་བསྟན་པ་བཅས་མཚོན་པར་སེམས།
ཡང་འཁོར་ལོས་སྟོན་པ་སངས་རྒྱས་དང༌། རི་དྭགས་ཟུང་དེས་
གཞན་མུ་སྟེགས་བྱེད་མཚོན་པ་ལྟར་ན། མདོ་ལས། ཁྱུ་མཆོག་རླབས་
པོ་ཆེའི་གནས་སུ་དམ་བཅའ་ཞིང་། འཁོར་གྱི་ནང་དུ་སེང་གེའི་སྒྲ་སྒྲོག་
པ༑ ༑ཞེས་གསུངས་པ་དང་། དེ་བཞིན་དུ་འཇམ་དཔལ་མཚན་བརྗོད་
ལས༑ བདག་མེད་སེང་གེའི་སྒྲ་དང་ལྡན། ། མུ་སྟེགས་རི་དྭགས་ངན་
འཇིགས་བྱེད། ། ཅེས་གསུངས་པ་ལྟར། མིའི་སེང་གེ་སྟོན་པ་བཅོམ་ལྡན་
འདས་ཀྱིས་ཆོས་ཐམས་ཅད་རང་བཞིན་གྱིས་གྲུབ་པས་སྟོང་ཞིང་བདག་མེད་
པའི་ཆོས་སྒྲ་སེང་གེའི་ངར་སྐད་ཇི་བཞིན་བསྒྲགས་པ་ན། ཆོས་ཀྱི་རྗེས་འབྲང་
དང་དད་པའི་རྗེས་འབྲང་གི་ཕྱི་རོལ་མུ་སྟེགས་པ་ལྟ་བ་ངན་པའི་རི་སུལ་ལ་
གནས་པའི་རི་དྭགས་ཕོ་མོའི་ཚོགས་ཐམས་ཅད་འཇིགས་ཤིང་སྐྲག་པར་
81

དམ་ཆོས་སྣང་སྒྲོན།
མཛད་དེ་ཟིལ་གྱིས་གནོན་པ་དང་། དེ་ཡང་མདོ་ལས། བདག་གིས་མུ་
སྟེགས་ཅན་གཞན་དག ། ལྟ་བའི་ཆུ་ལས་བསྒྲལ་བྱས་ཏེ། །ཡང་དག་ལྟ་
ལ་བཀོད་གྱུར་པ། །བདག་འཁོར་རྟག་ཏུ་གུས་གྱུར་ཅིག །ཅེས་གསུངས་
པ་ལྟར། སྟོན་པ་མཆོག་གིས་ཕྱི་རོལ་མུ་སྟེགས་པ་ལྟ་ངན་ཅན་གཞན་སྡེ་
དེ་དག ། གང་འཛིན་པ་པོ་འཁོར་བའི་རྒྱ་མཚོར་རང་དབང་མེད་པར་འཁྱེར་
བའི་ལྟ་ངན་གྱི་ཆུ་བོ་ལས་བསྒྲལ་ཏེ་ཡང་དག་པའི་ལྟ་བ་ལ་བཀོད་ནས། སྟོན་
པ་རང་གི་འཁོར་དུ་གུས་ཤིང་དད་པའི་སྒོ་ནས་གནས་པར་ཐུགས་སྨོན་མཛད་
པ་དེ་བཞིན་མཚོན་པར་གོ་དགོས་པར་སྣང་། །
ཡང་རི་དྭགས་གཉིས་ཀྱི་ལག་པ་ཡ་རེ་བཏེགས་པ་རེ་བཟོས་པའི་
ལུགས་ལྟར་དང༌། གོང་གསལ་འཕྲིན་ནོར་གསུང་དེབ་དེར་ཆོས་ཀྱི་འཁོར་
ལོ་ལ་རི་དྭགས་གཉིས་ཀྱིས་བསྐྱོད་པས་འཁོར་བ་ཞེས་པ་ལྟར་ན་གདུལ་བྱ་
རྣམས་ཀྱིས་སྟོན་པ་སངས་རྒྱས་ལ་ཆོས་འཁོར་བསྐོར་བར་བསྐུལ་བ་མཚོན་
པར་གོ་དགོས་པ་ཡིན་ནམ་སྙམ་མོ།།
ཁྱད་པར་དུ་ཆོས་འཁོར་རང་གི་ཆ་ལག་དང་བྱེད་ལས་བཅས་ཀྱི་
མཚོན་དོན་ལ་བཤད་ཚུལ་འདྲ་མིན་ཡོད་པར་གསུངས་པ་དེ་དག་ཇི་ལྟར་
ཡིན་སྙམ་ན། འདི་ལ་མཚོན་བྱེད་དཔེའི་ཆོས་འཁོར་དང་མཚོན་བྱ་དོན་
གྱི་ཆོས་འཁོར་གཉིས་ཡོད་པ་ལས། དང་པོ་ནི་འཁོར་ལོས་བསྒྱུར་བའི་རྒྱལ་
པོའི་འཁོར་ལོ་རིན་པོ་ཆེ་མཚོན་བྱེད་ད་བཞེངས་པའི་གོང་གསལ་ལྟར་གྱི་
འཁོར་ལོ་དེ་ཡིན། །
གཉིས་པ་ལ་ལུང་སྡེ་སྣོད་རིན་པོ་ཆེ་རྣམ་པ་གསུམ་གྱིས་བསྡུས་པའི་
82

རི་དྭགས་ཆོས་འཁོར།
ལུང་གི་ཆོས་འཁོར་དང་། ལམ་བསླབ་པ་རིན་པོ་ཆེ་གསུམ་གྱིས་བསྡུས་
པའི་རྟོགས་པའི་ཆོས་འཁོར་གཉིས་ཡོད། དེ་དག་ཇི་ལྟར་མཚོན་ཚུལ་ལ་
ཐེག་པ་ཆེ་ཆུང་གི་གྲུབ་མཐའ་སྨྲ་བའི་བཞེད་སྲོལ་མི་འདྲ་བ་གཉིས་ཡོད་པ་
ལས༑ ཐེག་པ་ཆེན་པོའི་གྲུབ་མཐའི་ལུགས་ལྟར་ན། སྟོན་པ་བཅོམ་ལྡན་
འདས་ཀྱིས་གདུལ་བྱའི་རྒྱུད་ཀྱི་མི་མཐུན་ཕྱོགས་རྣམས་གཅོད་ཕྱིར་དུ་གསུང་
བའི་བཀའ་དང་། ལམ་ཞུགས་ཀྱི་མངོན་པར་རྟོགས་པས་བསྡུས་པའི་བསླབ་
གསུམ་གྱི་ཡོན་ཏན་རྣམས་ལ་ཆོས་འཁོར་ཞེས་བརྗོད། དེའི་རྒྱུ་མཚན་ནི།
དེ་དག་འཁོར་ལོ་བསྒྱུར་བའི་རྒྱལ་པོའི་འཁོར་ལོ་རིན་པོ་ཆེ་དང་ཆོས་མཚུངས་
པའི་དམ་ཆོས་ཡིན་པའི་ཆ་ནས་ཡིན།
ཆོས་མཚུངས་ཚུལ་ནི་འཁོར་ལོས་བསྒྱུར་བའི་རྒྱལ་པོའི་འཁོར་ལོ་
དེ་ཡུལ་གཞན་ནས་གཞན་དུ་རིམ་བཞིན་འཁོར་ཞིང་འགྲོ་བ་དང་། རྩིབས་
བརྒྱད་ཀྱིས་རང་གི་མི་མཐུན་ཕྱོགས་རྣམས་གཅོད་དེ་རྒྱལ་བར་བྱེད་པ་དེ་
བཞིན་དུ། གདུལ་བྱ་རྣམས་ཀྱིས་ལུང་གི་ཆོས་འཁོར་ལ་ཐོས་བསམ་བྱེད་
པ་ལ་བརྟེན་ནས་རྟོགས་པའི་ཆོས་འཁོར་ཐར་ལམ་བསྒོམ་པ་ལ་འཇུག་ཅིང་
ཐར་ལམ་ལྔ་རིམ་གྱིས་རྒྱུད་ལ་སྐྱེས་པ་ན་ཡང་དག་པའི་ལྟ་བ་ལ་སོགས་པའི་
འཕགས་ལམ་ཡན་ལག་བརྒྱད་ཀྱི་ཉམས་ལེན་རྣམས་ཀྱིས་རང་རང་གི་མི་
མཐུན་ཕྱོགས་འདོད་ཆགས་ལ་སོགས་པ་ལས་རྒྱལ་བར་བྱེད་པ་དང་མཚུངས་
པར་བཞེད་པ་ཡིན་ཏེ། ཤིང་རྟ་ཆེན་པོ་འཕགས་པ་ཐོག་མེད་ཀྱི་གཞི་བསྡུ་
བར༑ བཅོམ་ལྡན་འདས་ཀྱིས་ཀུན་ཤེས་ཀཽཎྜི་ནྱའི་རྒྱུད་ལ་ཀུན་ཤེས་པའི་
ཆོས་ཉིད་དང་མཐུན་པར་བསྐོར་ལ། དེ་ཡང་གཞན་ལ་མཐུན་པར་བསྐོར་

དམ་ཆོས་སྣང་སྒྲོན།
བར་འགྱུར་བ་དང་། དེ་དག་ཀྱང་གཞན་ལ་མཐུན་པར་བསྐོར་བར་འགྱུར་
ཏེ༑ དེ་བས་ན་གཅིག་ནས་གཅིག་ཏུ་བརྒྱུད་དེ་མཐུན་པར་བསྐོར་བའི་དོན་
གྱི་འཁོར་ལོ་ཞེས་བྱའོ། །ཡང་དག་པའི་ལྟ་བ་ལ་སོགས་པ་འདི་དག་ཆོས་
ཀྱི་རང་བཞིན་ཡིན་པས་ན་ཆོས་ཀྱི་འཁོར་ལོའོ། །ཞེས་གསུངས་པ་ལྟར་རོ།།
དེ་ཡང་ལུང་གི་ཆོས་འཁོར་ལ། བཀའ་དང་པོ་བདེན་བཞི་ཆོས་འཁོར།
བར་པ་མཚན་ཉིད་མེད་པའི་ཆོས་འཁོར། ཐ་མ་ལེགས་པར་རྣམ་པར་ཕྱེ་
བའི་ཆོས་འཁོར་བཅས་གསུམ་ཡོད་པར་འདོད་པ་ལས། དང་པོ་ནི་ལྔ་སྡེ་
ལ་ཐོག་མར་གསུངས་པའི་བདེན་བཞི་སྟོན་པའི་མདོ་དང་། གཉིས་པ་ནི་
ཡུམ་རྒྱས་འབྲིང་བསྡུས་གསུམ་ལྟ་བུ་དང་། གསུམ་པ་ནི་མདོ་སྡེ་དགོངས་
འགྲེལ་ཞེས་པའི་མདོ་ལ་འཇོག །དེ་བཞིན་དུ་རྟོགས་པའི་ཆོས་འཁོར་ལའང་།
ཐེག་པ་གསུམ་གྱི་ཚོགས་ལམ། སྦྱོར་ལམ། མཐོང་ལམ། སྒོམ་ལམ། །
མི་སློབ་ལམ་བཅས་ལམ་ལྔ་གསུམ་བཅོ་ལྔས་བསྡུས་པའི་རྟོགས་པའི་ཡོན་
ཏན་ཐམས་ཅད་འཇོག་པར་གསུངས་སོ། །
ཐེག་དམན་པའི་གྲུབ་མཐའ་བྱེ་བྲག་སྨྲ་བའི་ལུགས་ལྟར་ན་ཐོག་མར་
བཅོམ་ལྡན་འདས་ཀྱིས་ལྔ་སྡེ་ལ་བདེན་བཞི་གསུངས་པའི་སྐབས་དང་། དེ་
ཡང་ཀུན་ཤེས་ཀཽཎྜ་ནྱའི་རྒྱུད་ལ་མཐོང་ལམ་སྐྱེ་བ་དེ་ཉིད་ཀྱི་ཚེ་ལྷ་རྣམས་ཀྱིས་
བཅོམ་ལྡན་འདས་ཀྱིས་ཆོས་ཀྱི་འཁོར་ལོ་བསྐོར་རོ་ཞེས་སྒྲ་བསྒྲགས་པའི་
རྒྱུ་མཚན་ལ་བརྟེན་ནས་ལུང་གི་ཆོས་འཁོར་ནི་བཀའ་དང་པོ་བདེན་བཞི་ཆོས་
འཁོར་ཁོ་ན་དང་། རྟོགས་པའི་ཆོས་འཁོར་ཡང་བདེན་བཞི་རྟོགས་པའི་
མཐོང་ལམ་ཁོ་ན་ལ་འཇོག་པ་དང་། ཆོས་འཁོར་བསྐོར་བའི་དོན་ཡང་།
84

རི་དྭགས་ཆོས་འཁོར།
གོང་གསལ་ཐེག་དམན་གྱི་མདོ་འདུལ་བ་ལུང་ལས། ལན་གསུམ་དུ་བཟླས་
ཏེ་རྣམ་པ་བཅུ་གཉིས་སུ་ཆོས་ཀྱི་འཁོར་ལོ་ཆོས་དང་ལྡན་པ་བསྐོར་བས་ཞེས་
གསུངས་པ་ལྟར་ཡང་ཡང་བཟླས་ཏེ་གསུངས་པ་ལ་འདོད་པར་མངོན། །
དེ་ཡང་མཁས་མཆོག་དབྱིག་གཉེན་གྱིས་ཆོས་མངོན་པའི་མཛོད་ལས།
ཆོས་ཀྱི་འཁོར་ལོ་མཐོང་བའི་ལམ། །མྱུར་བ་འགྲོ་སོགས་རྩིབས་སོགས་
ཕྱིར༑ ༑ཞེས་གསུངས་པ་ལྟར། རྟོགས་པའི་ཆོས་འཁོར་བདེན་བཞི་རྟོགས་
པའི་མཐོང་ལམ་དེ་ཉིད་འཁོར་ལོ་རིན་པོ་ཆེ་དང་ཆོས་མཚུངས་སྦྱར་ཚུལ་
ལའང་བཞེད་སྲོལ་གཉིས་བྱུང་སྟེ། དེ་ལ་བྱེ་བྲག་སྨྲ་བའི་བཙུན་པ་དབྱིག་
བཤེས་ཀྱིས་མཐོང་ལམ་ལ་འཁོར་ལོ་དང་འདྲ་ཆོས་ཡོད་ཚུལ་ལ། འཁོར་
ལོ་བསྒྱུར་བའི་རྒྱལ་པོའི་འཁོར་ལོ་དེ་ཡུལ་གཞན་ནས་གཞན་དུ་མྱུར་བར་
འགྲོ་བ་དང་། ཡུལ་སྔ་མ་དོར་ནས་ཕྱི་མ་ལ་འཇུག་པ་དང་། རྒྱལ་ཕྲན་
མ་རྒྱལ་བ་ལས་རྒྱལ་བ་དང༌། རྒྱལ་བ་རྣམས་བདེ་བར་རྣལ་དུ་འགོད་པ་
དང་༑ མཐོ་བ་ལ་འཕར་ཞིང་དམའ་བ་ལ་འབབ་པའི་བྱ་བ་བྱེད་པ་བཞིན་
དུ༑ མཐོང་ལམ་གྱིས་ཀྱང་བདེན་པ་མྱུར་དུ་རྟོགས་པར་བྱེད་པའི་མྱུར་དུ་
འགྲོ་བ་དང༌། བདེན་པ་སྔ་མ་སྔ་མའི་དམིགས་རྣམ་བཏང་ནས་ཕྱི་མ་ཕྱི་
མའི་དམིགས་རྣམ་ལ་འཇུག་པ་དང་། བར་ཆད་མེད་ལམ་གྱིས་སྤང་བྱའི་
དངོས་གཉེན་བྱེད་པས་མ་རྒྱལ་བ་ལས་རྒྱལ་བ་དང་། རྣམ་གྲོལ་ལམ་གྱིས་
དེ་སྤངས་པའི་བྲལ་ཐོབ་འཛིན་པས་རྒྱལ་བ་རྣལ་དུ་འགོད་པ་དང་། རྗེས་
བཟོད་རྗེས་ཤེས་རྣམས་ཀྱིས་ཁམས་གོང་མའི་བདེན་པ་ལ་དམིགས་པས་
འཕར་བ་དང་། ཆོས་བཟོད་ཆོས་ཤེས་རྣམས་ཀྱིས་ཁམས་འོག་མའི་བདེན་
85

དམ་ཆོས་སྣང་སྒྲོན།
པ་ལ་དམིགས་པས་འཔབ་པ་བཅས་དང་ཆོས་མཚུངས་པར་བཞེད།
བཙུན་པ་དབྱངས་སྒྲོག་གིས་ནི། འཁོར་ལོ་ལ་འཛིན་པར་བྱེད་པའི་
ལྟེ་བ་དང༌། གཅོད་པར་བྱེད་པའི་རྩིབས་དང་། སྡུད་པར་བྱེད་པའི་མུ་
ཁྱུད་གསུམ་ཡོད་པ་བཞིན་དུ། མཐོང་ལམ་ལ་འཕགས་ལམ་ཡན་ལག་བརྒྱད་
དུ་ཕྱེ་བའི་ཡང་དག་པའི་ངག་དང༌། ལས་ཀྱི་མཐའ། འཚོ་བ་གསུམ་ཚུལ་
ཁྲིམས་ཀྱི་བསླབ་པར་འདུ་ཞིང་བསླབ་པ་གཞན་གཉིས་ཀྱི་རྟེན་བྱེད་པས་ལྟེ་
བ་དང་ཆོས་མཐུན། ཡང་དག་པའི་ལྟ་བ་དང་། རྟོག་པ་དང་། རྩོལ་བ་
གསུམ་ཤེས་རབ་ཀྱི་བསླབ་པར་འདུ་ཞིང་། མི་མཐུན་ཕྱོགས་གཅོད་པར་
བྱེད་པས་རྩིབས་དང་ཆོས་མཐུན། ཡང་དག་པའི་དྲན་པ་དང་། ཏིང་ངེ་
འཛིན་གཉིས་ནི་དམིགས་པ་ལ་སེམས་འཛིན་པར་བྱེད་པས་མུ་ཁྱད་དང་ཆོས
མཐུན་པར་བཞེད་པར་གསུངས་སོ།། །
གཞན་ཡང་ཆོས་འཁོར་དེ་ཉིད་རྩིབས་བརྒྱད་པ་དང་། བཅུ་པ་དང་།
བཅུ་གཉིས་པ་བྱེད་པའི་ལུགས་སྲོལ་གསུམ་བྱུང་བ་ལས། དང་པོ་ལྟར་ན།
གོང་དུ་བདེན་བཞི་བདེན་གཉིས་ཀྱི་ཆོས་དྲུག་དང་། འཇིག་རྟེན་ལས་འདས་
མ་འདས་པའི་ཆོས་གཉིས་བཅས་བརྒྱད་རྣམ་པར་དག་པ་མཚོན་པར་
གསུངས་པ་དང་། དེ་བཞིན་དུ་བསླབ་པ་གསུམ་གྱིས་བསྡུས་པའི་འཕགས་
ལམ་ཡན་ལག་བརྒྱད་ཀྱིས་རང་རང་གི་མི་མཐུན་ཕྱོགས་རྣམས་གཅོད་པར་
ཡང་མཚོན་པར་སྣང་།
བཅུ་པ་ལྟར་ན། མཚོན་བྱ་དོན་གྱི་ཆོས་འཁོར་ལ་འཕགས་ལམ་
གྱིས་བསྡུས་པའི་ཤེས་པ་བཅུ་ཡོད་པ་དེ་མཚོན་པར་སྣང་ལ། ཤེས་པ་བཅུ་
86

རི་དྭགས་ཆོས་འཁོར།
ནི༑ ཆོས་མངོན་པའི་གཞུང་དུ་གསལ་བ་ལྟར་ན། སྡུག་བསྔལ་ཤེས་པ། ཀུན་
འབྱུང་ཤེས་པ། འགོག་པ་ཤེས་པ། ལམ་ཤེས་པ། ཟད་པ་ཤེས་པ། མི་སྐྱེ་
བ་ཤེས་པ། ཆོས་ཤེས་པ། རྗེས་སུ་ཤེས་པ། ཀུན་རྫོབ་ཤེས་པ། ཕ་རོལ་སེམས་
ཤེས་ཞེས་པ་བཅས་བཅུ་ལ་བརྗོད། དེ་ཡང་དེ་དག་རང་རང་གི་ཡུལ་ལ་
ཐེ་ཚོམ་དང་བྲལ་བའི་ཆ་ནས་དེ་དང་དེ་ཤེས་པ་ཞེས་བརྗོད་པར་གསུངས།
གཞན་ཡང་ཐེག་པ་ཐུན་མོང་བའི་ལུགས་ལྟར་ན། སངས་རྒྱས་ཀྱི་
གདུལ་བྱ་རྣམས་ལ་ཆོས་འཁོར་བསྐོར་བའི་བདག་རྐྱེན་མཁྱེན་པའི་ཡོན་ཏན་
སྟོབས་བཅུ་ཡོད་པ་དེ་དག་དང་མཚོན་བྱ་མཚོན་བྱེད་དུ་སྦྱར་བ་ཡིན་པར་
སྣང་ལ། སྟོབས་བཅུ་ནི། གནས་དང་གནས་མིན་མཁྱེན་པའི་སྟོབས། ལས་
ཀྱི་རྣམ་སྨིན་མཁྱེན་པའི་སྟོབས། མོས་པ་སྣ་ཚོགས་མཁྱེན་པའི་སྟོབས། ཁམས་
སྣ་ཚོགས་མཁྱེན་པའི་སྟོབས། དབང་པོ་མཆོག་དམན་མཁྱེན་པའི་སྟོབས།
ལས་སྣ་ཚོགས་མཁྱེན་པའི་སྟོབས། ཏིང་འཛིན་སྣ་ཚོགས་མཁྱེན་པའི་སྟོབས།
སྔོན་གནས་སྣ་ཚོགས་མཁྱེན་པའི་སྟོབས། འཆི་འཕོ་བ་དང་སྐྱེ་བ་མཁྱེན་
པའི་སྟོབས། ཟག་པ་ཟད་པ་མཁྱེན་པའི་སྟོབས་བཅས་ཡིན་ལ། དེ་ཡང་
དེ་དག་གིས་མཁྱེན་བྱ་དེ་རྣམས་ཐོགས་མེད་དུ་མཁྱེན་པས་སྟོབས་ཞེས་བརྗོད།
གསང་སྔགས་བླ་མེད་ཐུན་མོང་མ་ཡིན་པའི་ལུགས་ལྟར་ན། རྗེ་གུང་
ཐང་བསྟན་པའི་སྒྲོན་མེའི་གསུང་མ་ཎིའི་སྒྲུབ་ཐབས་འགྲེལ་པར། ཨོ་དང་
ཧཱུྃ་ཡིག་གཉིས་རིམ་བཞིན་སོ་སོར་ཕྲལ་བས་ཐབས་བདེ་བ་ཆེན་པོ་དང་ཤེས་
རབ་སྟོང་པ་ཉིད་སོ་སོ་ལའང་བྱེད་ལས་མི་འདྲ་བའི་ལྡོག་ཆ་ནས་ཕྱེ་བའི་མེ་
ལོང་ཡེ་ཤེས་དང་། མཉམ་ཉིད་ཡེ་ཤེས། སོར་རྟོག་ཡེ་ཤེས། བྱ་གྲུབ་ཡེ་

དམ་ཆོས་སྣང་སྒྲོན། །
ཤེས༑ ཆོས་དབྱིངས་ཡེ་ཤེས་བཅས་ལྔ་ལྔ་རེ་བཅུ་ཡོད་ཚུལ་དང༌
། དེ་ཉིད་
འཇམ་དཔལ་མཚན་བརྗོད་ལས། ཤེས་བཅུ་རྣམ་དག་བདག་ཉིད་ཅན།།
ཤེས་བཅུ་རྣམ་དག་འཆང་བ་པོ། །ཞེས་པའི་དོན་ཡིན་ཚུལ། དེ་ཡང་ཡོངས་
འཛིན་ཡེ་ཤེས་རྒྱལ་མཚན་གྱིས་མཛོད་ལུགས་ཀྱི་ཤེས་པ་བཅུ་ལྟར་དང་།
སྒྲོན་མ་རབ་གསལ་དུ། སོར་སྡུད་ཀྱི་རྟགས་བཅུ་མཐོང་བ་ལ་བཤད་པ་སོགས་
བཞེད་ཚུལ་སྣ་ཚོགས་ཡོད་ཀྱང་། རྒྱལ་བ་དགེ་འདུན་རྒྱ་མཚོའི་ཊཱིཀྐར། བདེ་
ཆེན་གྱི་ཡེ་ཤེས་རྣམ་པར་དག་པའི་བདག་ཉིད་ཐོབ་པ་ནི་ཤེས་བཅུ་རྣམ་དག་
འཆང་བའི་དོན་ནོ། །ཞེས་གསུངས་པ་ལ་བརྟེན་པ་ཡིན་ཚུལ་སོགས་གསལ་
བས༑ འཁོར་ལོའི་རྩིབས་བཅུ་བྱེད་པ་དེའང་དེ་འདྲའི་ཤེས་པ་བཅུ་རྣམ་དག་
འཆང་བའི་དོན་ནོ། །ཞེས་གསུངས་པ་ལ་བརྟེན་པ་ཡིན་ཚུལ་སོགས་གསལ་
བས༈ འཁོར་ལོའི་རྩིབས་བཅུ་བྱེད་པ་དེའང་དེ་འདྲའི་ཤེས་པ་བཅུ་མཚོན་
བྱེད་ལ་སྦྱར་རྒྱུ་ཡིན་མིན་དང་། དེ་བཞིན་དུ། རྗེ་ཤེས་རབ་རྒྱ་མཚོའི་གསང་
འདུས་བསྐྱེད་རིམ་དུ། རྩིབས་ཀུན་ལ་ནི་ཁྲོ་བོ་བཅུ། ། ཡེ་ཤེས་བདག་ཉིད་
བཅུ་ལས་བྱུང༌། །ཞེས་པ་སྟེ། ཤེས་པ་བཅུ་འགྲེལ་པ་བཞི་སྦྲགས་མཛོད་
གནས་བདུན་པ་ལྟར་བགྲང་ཡང་ངོ་བོ་ལ་ཐུན་མོང་དང་མཐུན་མོང་མ་ཡིན་
པའི་ཁྱད་ཡོད་ཤས་ཆེ་ཞེས་སོགས་གསུངས་པ་ལྟར། ཁྲོ་བཅུ་ཤེས་བཅུ་དག་
པ་ལ་སྦྱར་བའི་ཤེས་པ་བཅུ་དེའང་ཇི་ལྟར་འཇོག་དགོས་དཔྱད་བྱར་སྣང་ངོ༌།།
ཡང་རྩིབས་བཅུ་གཉིས་བྱེད་པ་ལྟར་ན། སྟོན་པ་ཐུགས་རྗེ་ཅན་གྱིས་
ཆོས་འཁོར་ཐོག་མར་བསྐོར་བའི་ཚེ་ཆགས་སོགས་མི་མཐུན་ཕྱོགས་རྣམས་
གཅོད་བྱེད་ལ་བདེན་པ་བཞི་ལ་རིམ་བཞིན། སྡུག་བསྔལ་ཤེས་པར་བྱ་ཞེས་
88

རི་དྭགས་ཆོས་འཁོར།
པ་སོགས་གོང་གསལ་ལྟར་གསུམ་གསུམ་དུ་བཟླས་ཏེ་རྣམ་པ་བཅུ་གཉིས་
བརྗོད་ཅིང་བསྟན་པ་དེ་མཚོན་པ་དང༌།
ཡང་རྟེན་འབྲེལ་ཡན་ལག་བཅུ་གཉིས་དག་པ་མཚོན་པར་གསུངས་
པ་ལྟར་ཏེ། དེ་ཡང་ལྷུན་འགྲུབ་པཎྜི་ཏའི་འཇིགས་བྱེད་བསྐྱེད་རིམ་དུ། སྣ་
ཚོགས་རྡོ་རྗེ་རྭ་བཅུ་གཉིས་བྱེད་པ་དེས་རྟེན་འབྲེལ་ཡན་ལག་བཅུ་གཉིས་
སྤངས་པར་མཚོན་པར་གསལ་བ་ལྟར། འདིས་ཀྱང་འཁོར་བའི་རྒྱུ་འབྲས་
ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ་ཡན་ལག་བཅུ་གཉིས་སྤོང་བྱེད་
དམ་གཅོད་བྱེད་དུ་མཚོན་པ་ཡིན་ནམ་སྙམ་ལ། རྟེན་འབྲེལ་ཡན་ལག་བཅུ་
གཉིས་ནི། ཐོག་མའི་མ་རིག་པ། གཉིས་པ་འདུ་བྱེད་ཀྱི་ལས། གསུམ་
པ་རྣམ་ཤེས། བཞི་པ་མིང་གཟུགས། ལྔ་པ་སྐྱེ་མཆེད། དྲུག་པ་རེག་པ།
བདུན་པ་ཚོར་བ། བརྒྱད་པ་སྲེད་པ། དགུ་པ་ལེན་པ། བཅུ་པ་སྲིད་པ།
བཅུ་གཅིག་པ་སྐྱེ་བ། བཅུ་གཉིས་པ་རྒ་ཤི་རྣམས་སོ།།
འཁོར་ལོའི་གདན་ལ་པདྨ་དང་ཟླ་བ་གཉིས་ཡོད་པ་དེ་ནི། ལམ་
ཐབས་ཤེས་གཉིས་ཡོད་པར་མཚོན། དེ་ཡང་པད་མས་སེམས་ཅན་རྣམས་
ཀྱི་སེམས་ཀྱི་གནས་ལུགས་དབྱིངས་རིག་རྣམ་པར་དག་པའི་སྟོང་པ་ཉིད་
རྟོགས་པའི་ཤེས་རབ་དང༌། ཟླ་བས་མ་གྱུར་སེམས་ཅན་ཐམས་ཅད་ཀྱི་
དོན་དུ་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱའོ་
སྙམ་པའི་བྱང་ཆུབ་ཀྱི་སེམས་དེ་མཚོན་ལ། རྟོགས་པའི་ཆོས་འཁོར་དེ་ཉིད་
ཀྱང་ཐབས་ཤེས་གཉིས་ལ་བརྟེན་ནས་འདོད་ཆགས་ལ་སོགས་པའི་མི་མཐུན་
ཕྱོགས་རྣམས་གཅོད་པ་དང་། ས་ལམ་གྱི་རིམ་པ་གོང་ནས་གོང་དུ་བགྲོད་
89

དམ་ཆོས་སྣང་སྒྲོན། །
པ་ལ་སོགས་པའི་བྱ་བ་བྱེད་དགོས་པར་མཚོན་པ་དང༌། འཁོར་ལོ་ལ་པ་
ཊ་དང་རིན་པོ་ཆེ་རྒྱན་སྤྲས་ཡོད་པའི་ལུགས་ལྟར་ན། གདུལ་བྱ་ལ་དགོས་
འདོད་འབྱུང་བའི་གནས་མཚོན་པ་ཡིན་ནམ་སྙམ་མོ།།
མདོར་ན་རི་དྭགས་ཆོས་འཁོར་གྱི་མཚོན་དོན་ལ་འདྲ་མིན་ཡོད་
པ་ལས། འཁོར་ལོས་ཚངས་པས་སྟོན་པ་ལ་ཆོས་འཁོར་སྐོར་བར་བསྐུལ་
བའི་རྟེན་གསེར་གྱི་འཁོར་ལོ་ཕུལ་བ་མཚོན་ཚུལ། ཆོས་འཁོར་སྐོར་བ་པོ་
སྟོན་པ་སངས་རྒྱས་མཚོན་ཚུལ། སྟོན་པས་བདེན་བཞི་ལན་གསུམ་དུ་བཟླས་
ཤིང་བསྐོར་ནས་གསུངས་པའི་ཆོས་ཀྱི་འཁོར་ལོ་བསྐོར་བ་སོགས་མཚོན་
ཚུལ་དང༌། རི་དྭགས་ཟུང་དེས་ཆོས་འཁོར་ཐོག་མར་བསྐོར་བའི་གནས་
མཚོན་ཚུལ། གང་ལ་བསྐོར་བའི་གདུལ་བྱ་མཚོན་ཚུལ། གང་ཞིག་བསྐོར་
བའི་བརྗོད་བྱ་མཚོན་ཚུལ་དང་། ཁྱད་པར་དུ་ཆོས་འཁོར་རང་གི་ཆ་ལག་
སོགས་ཀྱིས་ཆོས་གང་མཚོན་ཚུལ་འདྲ་མིན་བཅས་ཕྱོགས་ཙམ་ཞིག་བརྗོད་
ཟིན་པ་དེ་ལྟར་ཡང་། ད་དུང་གསུང་རབ་རྣམས་སུ་འདིའི་སྐོར་ཞིབ་གསལ་
ཡོད་ངེས་སྙམ་ཞིང༌། ལྷག་པར་དུ་སྔགས་ཀྱི་སྐབས་སུ་ནི། བཤད་རྒྱུད་
རྡོ་རྗེའི་ཕྲེང་བ་ལས། ཡིད་ཀྱི་རྣམ་ཤེས་རི་དྭགས་སོ། ། མིག་ནི་འཁོར་ལོའི་
མཚན་མ་དང་། །ཞེས་གསུངས་པ་ལྟར་དང་། གཞན་ཡང་སྙིང་གར་ཆོས་
ཀྱི་འཁོརལོ་ཞེས་པའི་རྩ་འཁོར་དང་། ཕ་མ་གཉིས་ལས་ཐོབ་པའི་ཐིག་ལེ་
དཀར་དམར་སོགས་ལ་སྦྱར་ཏེ་འདིར་ཡང་དྲང་ངེས་སོགས་ཀྱི་མཚོན་དོན་
ཟབ་རྒྱས་ཡོད་ལས་ཆེ་ན། སྣོད་ལྡན་དག་གིས་དེ་བཞིན་ཁོང་དུ་ཆུད་ཐབས་
ལ་ལེགས་པར་འབད་དགོས་སོ་སྙམ་མོ།། །།
9()

རི་དྭགས་ཆོས་འཁོར།
དེ་ལྟར་ན་རི་དྭགས་ཆོས་འཁོར་འདི་ཉིད་གཙུག་ལག་ཁང་གི་སྟེང་སོགས་
གང་དུ་ཡོད་པའི་གནས་ཁང་དེ་དང་དེ་ནི། རི་དྭགས་ཆོས་འཁོར་གྱི་མཚོན་
དོན་གོང་གསལ་རྣམས་ཀྱི་རྗེས་མཐུན་ཡན་རེ་ངེས་པར་ཡོད་ས་ཞིག་ཡིན་དགོས་
པར་མཚོན་པར་སྣང་བས་འདི་ཉིད་དམའ་ས་སོགས་གང་བྱུང་ལ་བཞེངས་
དགོད་མི་རུང་བའི་ཚུལ་ཡང་གོང་གསལ་དེ་དག་གིས་ལེགས་པར་ཤེས་ནུས།
དེ་ཡང་ཆོས་མངོན་པའི་མཛོད་ལས། སྟོན་པའི་དམ་ཆོས་རྣམ་གཉིས་
ཏེ༑ ༑ ལུང་དང་རྟོགས་པའི་བདག་ཉིད་དོ། །དེ་འཛིན་བྱེད་པ་སྨྲ་བྱེད་པ།།
སྒྲུབ་པར་བྱེད་པ་ཁོ་ན་འོ། །ཞེས་སངས་རྒྱས་ཀྱི་ཆོས་འཁོར་ལ་རྗོད་བྱེད་
ལུང་གི་ཆོས་འཁོར་དང་། བརྗོད་བྱ་རྟོགས་པའི་ཆོས་འཁོར་གཉིས་ཡོད།
དེ་གཉིས་ལ་རིམ་བཞིན་ལུང་གི་བསྟན་པ་དང་རྟོགས་པའི་བསྟན་པའང་
བརྗོད༑ དེ་དག་ཇི་ལྟར་འཛིན་ཚུལ་ནི། སྟོན་པ་མཆོག་གིས་ཇི་ལྟར་གསུངས་
པ་བཞིན་གཅིག་ནས་གཅིག་ཏུ་བརྒྱུད་དེ་ཆོས་འཆད་ཉན་ཚུལ་བཞིན་དུ་བྱེད་
པ་དང་། ཇི་ལྟར་ཐོས་པའི་དོན་ལ་རྣམ་པར་དཔྱོད་པའི་ཤེས་རབ་ཀྱིས་སྒྲོ་
འདོགས་ལེགས་པར་གཅད་དེ་སྒོམ་སྒྲུབ་ཉམས་ལེན་ཚུལ་མཐུན་བྱེད་པ་ཁོ་
ན་ཡིན་པར་གསུངས་པ་ལྟར་གྱི་དོན་རྒྱ་ཆེ་ཡོད་པ་རྣམས་ངོས་ཟིན་པ་བྱ་
དགོས་ཤིང་། མདོར་ན་གང་དུ་རི་དྭགས་ཆོས་འཁོར་བཀོད་པའི་གནས་
གཞི་དེར་ལུང་རྟོགས་བཤད་སྒྲུབ་ཀྱི་བྱ་བ་ཡོད་པ་ཞིག་གོ་དགོས་པས་མཚོན་
དོན་དང་མཐུན་པར་གནང་གལ་ཆེ་ཞིང་། དེ་ལྟར་ཉམས་བཞེས་གནང་
བའི་མཁས་པའི་ཁྱུ་ཚོགས་རྒྱུན་མི་ཆད་དུ་འཕེལ་བའི་རེ་སྨོན་རྒྱ་ཆེར་དང་
བཅས་ཏེ་དགེ་མིང་དཔལ་གྲགས་པས་བྲིས་པ་དགེའོ།། །།
91

དམ་ཆོས་སྣང་སྒྲོན།
སྲིད་པ་འཁོར་ལོའི་མཚོན་དོན་
བཞུགས་སོ།།
དེ་ཡང་ཐབས་མཁས་ལ་ཐུགས་རྗེ་ཆེན་པོ་དང་ལྡན་པའི་སྟོན་པ་མཆོག་
དེ་ཉིད་ཀྱིས། བདག་ཅག་ཆོས་ལས་གཡེལ་ཞིང་ལེ་ལོ་ཅན་རྣམས་བླང་དོར་
ལ་སྦྱོར་བ་གཉིས་ལྡན་གྱི་སྒོ་ནས་འཇུག་ཅིང་བརྩོན་པར་བྱ་བའི་ཕྱིར། སྲིད་
པ་འཁོར་བའི་ཉེས་དམིགས་དང༌། ཞི་བ་མྱང་འདས་ཀྱི་ཕན་ཡོན་གསལ་
བར་མཚོན་བྱེད་དཔེ་བྲིས་འདི་འདྲའི་ཐབས་ལམ་ནས་ཀྱང་ཆོས་ལ་བསྐུལ་
བར་མཛད་པ་ཡིན་པར་སྣང་བས། འདིའི་མཚོན་དོན་རྣམས་རང་གིས་
ཇི་བཞིན་ཤེས་པ་དང་། ལེགས་པར་དྲན་ཞིང་བསམ་པ་དང༌། ཚུལ་བཞིན་
དུ་བསྒོམ་པ། དེ་བཞིན་དོན་གཉེར་ཅན་གཞན་དག་ལའང་ཀུན་སློང་བཟང་
པོས་ཅི་ནུས་ལེགས་པར་བཤད་ཐུབ་ན་རང་གཞན་ཀུན་ལ་ཕན་པ་རྒྱ་ཆེར་
འབྱང་བར་ངེས་པས་དེའི་ཕྱིར་དམ་པ་རྣམས་ཀྱི་གསུང་ལས་བཏུས་ཏེ་གནད་
བསྡུས་ཙམ་བྲི་བར་བྱའོ། །དེ་ལ་སྲིད་པ་འཁོར་ལོ་ཞེས་པ་འདིའི་ཆ་ལག་
དང་བཅས་པས་ཅི་དང་གང་མཚོན་པ་ཡིན་སྙམ་ན། འདིས་ནི་འཁོར་འདས་
གཉིས་ཀྱི་རྣམ་གཞག་གམ། ཆོས་ཕུང་བརྒྱད་ཁྲི་བཞི་སྟོང་གི་བརྗོད་བྱའི་
གཙོ་བོ་སྟོན་པ་མཆོག་གིས་ཆོས་ཀྱི་འཁོར་ལོ་ཐོག་མར་བསྐོར་བའི་ཚེ་གསུངས་
པ་འཕགས་པའི་བདེན་པ་བཞིའི་འཇུག་ལྡོག་སྤང་བླང་གི་རྣམ་གཞག་ཆ་ཚང་
བ་ཞིག་མཚོན་པར་གསལ་ལ།
འདི་ལ་གཞུང་འགའ་ཞིག་ཏུ་འཁོར་བའི་འཁོར་ལོ་དང་། ཡོངས་

ཙང་པ་བྱ་ཞིང་དབང་མརན་པ་རྒྱས་བསྟན་ལ་འཇུག་པར་
ངྒེ འདམ་བུའི་ཁྱིམ་ན་གླང་ཆེན་བཞིན་འཆི་བདག་སྡེ་ནི་བ་ཇོམ་པར་བྱ། །
ཚེ གངཞིག་རབ་ཏུ་བག་ཡོད་པར། ཆོས་འཇུང་འདིལ་སྤྱོད་འགྱུར ། །
སྤྱི་བའི་འཁོརབ་རབ་སྣང་བ་ནས། སྡུག་བསྔལ་ཐ་མར་བྱེད་པར་འགྱུར་དེ

སྲིད་པ་འཁོར་ལོ།
གྲགས་ལ་སྲིད་པ་འཁོར་ལོ་ཞེས་བརྗོད། དེ་ནི་ཇི་སྲིད་དུ་ལས་ཉོན་གྱི་དབང་
དུ་སོང་བ་དེ་སྲིད་དུ་རང་དབང་མེད་པར་སྐྱེ་འཆི་བརྒྱུད་མར་འཁོར་བའམ།
རྟག་བརྟན་མེད་པར་སྐྱེ་བའི་བར་དོ་སོགས་བཟང་ངན་སྣ་ཚོགས་སུ་འགྱུར་
བའི་གནས་སྐབས་འདྲ་མིན་སྲིད་པའི་ཚུལ་མཚོན་བྱེད་འཁོར་ལོའི་རི་མོ་ཡིན་
པས་མིང་དེ་དང་དེ་བཞིན་བརྗོད་པར་སེམས། །
འདི་ཇི་ལྟར་བྱུང་ཚུལ་ནི། སྟོན་པ་ཐུགས་རྗེ་ཅན་ཞལ་བཞུགས་སྐབས་
ཡུལ་དབུས་ཀྱི་རྒྱལ་པོ་གཟུགས་ཅན་སྙིང་པོ་ལ། མཐའ་འཁོབ་སྒྲ་སྒྲོགས་
ཀྱི་རྒྱལ་པོ་ཨུ་ཏྲ་ཡ་ནས་རིན་པོ་ཆེའི་ཁྲབ་རིན་ཐང་བྲལ་བ་ཞིག་སྐྱེས་སུ་བསྐུར་
བ་ན། རྒྱལ་པོ་གཟུགས་ཅན་སྙིང་པོས་དེའི་སྐྱེས་ལན་འགངས་ཆེ་བ་བསྐུར་
རྒྱུ་མ་རྙེད་པས་བཅོམ་ལྡན་འདས་ལ་ཐབས་ཞུས་པ་བཞིན། སྟོན་པ་རང་
ཉིད་ཀྱིས་འཁོར་འདས་སམ་བདེན་བཞིའི་རྣམ་གཞག་མཚོན་བྱེད་སྲིད་པ་
འཁོར་ལོ་ཆ་ལག་དང་བཅས་པ་ཞལ་བཀོད་གནང་བ་ལྟར་ལེགས་པར་
བཞེངས་ཏེ་བསྐུར་བ་ན། རྒྱལ་པོ་ཨུ་ཏྲ་ཡ་ན་སོགས་འདིའི་གདུལ་བྱ་སྐལ་
ལྡན་གྱི་སྐྱེ་བོ་གྲངས་ལས་འདས་པས་འདི་མཇལ་བ་ལ་བརྟེན་ནས། བདེ་
སྡུག་གི་རྒྱུ་འབྲས་དེ་བཞིན་ཁོང་དུ་ཆུད་ཅིང་བླང་དོར་འབྱེད་པའི་བློ་གྲོས་
ཀྱི་མིག་དྲི་མ་མེད་པ་ལེགས་པར་ཐོབ་པ་བྱུང་ཚུལ་མཁས་པ་འགས་གསུངས།
འདུལ་བ་ལུང་རྣམ་འབྱེད་( བཀའ་འགྱུར་ཞོལ་དཔར། ཇ༽༡༦༨)དུ།
ཡང་ཡང་ཟ་བའི་ལྟུང་བྱེད་ཀྱི་སྐབས་སུ། སྡོམ་ལྡན་བསླབ་ཁྲིམས་ལས་
གཡེལ་རིགས་གང་དག་ཤཱ་རིའི་བུ་དང་མོའུ་འགལ་གྱི་བུ་གཉིས་ཀྱིས་འདུལ་
སྐལ་ཅན་རྣམས་ལ། སྟོན་པས་ཆོག་ཟུང་ལ་རིགས་དྲུག་སོ་སོར་

དམ་ཆོས་སྣང་སྒྲོན།
བསྐོར་བའི་གཟིགས་ཚུལ་རྣམས་བཤད་དེ་འདུལ་དུ་གནང་བའི་སྐབས་ཤིག་
ལ༑ སྟོན་པས་ཀུན་དགའ་བོ་ལ་དུས་རྟག་ཏུ་མཆོག་ཟུང་གཉིས་ལྟ་བུ་མི་
འབྱུང་བས་དེའི་ཚབ་ཏུ་ཐབས་གཞན་སྒོ་ཁང་དུ་ཆ་ལྔ་པའི་འཁོར་ལོ་བྲི་དགོས་
པ་དང་། དེ་ཇི་ལྟར་བྲི་ཚུལ། བརྩམ་པར་བྱ་ཞིང་ཞེས་སོགས་ཚིགས་བཅད་
གཉིས་བཅས་བྲིས་ཏེ། དེ་དག་གི་མཚོན་དོན་གཞན་ལ་ལེགས་པར་འཆད་
མཁན་ཡང་བཞག་དགོས་ཞེས་སོགས་བཀའ་གནང་ཚུལ་གསལ་བ་འདི་ནི་
ཁུངས་གསལ་ཤོས་ཡིན་པར་སྣང་། །
འདིར་འབྲི་ཚུལ་ལ་ལུགས་སྲོལ་འདྲ་མིན་འགའ་ཞིག་སྣང་ཡང་།
སློབ་དཔོན་དུལ་བ་ལྷས་མཛད་པའི་འདུལ་བ་རྣམ་འབྱེད་འགྲེལ་པ་( སྣར་
ཐང་བསྟན་འགྱུར། ཝུ༽ ༡༦༤) གོང་གསལ་དེའི་ཐད་དུ། ཆ་ལྔ་པའི་
འཁོར་ལོའི་ནང་གི་མཚོན་བྱེད་དེ་དག་ཇི་ལྟར་བྲི་དགོས་ཚུལ་རྒྱས་པར་
གསུངས་ཤིང་། དེ་དང་མཐུན་པར་སློབ་དཔོན་ཡོན་ཏན་འོད་ཀྱིས་འདུལ་
བ་མདོ་རྩའི་མཇུག་ཕྱོགས་སུ། གཙུག་ལག་ཁང་ལ་རི་མོ་དེ་འབྲི་ཚུལ་འདི་
ལྟར་གསུངས་ཏེ། སྒོ་ཁང་དུ་འཁོར་བའི་འཁོར་ལོའོ། ། ཆ་ལྔ་པའོ། ། སྟེང་
དུ་ལྷ་དང་མི་རྣམས་སོ། ། གླིང་བཞི་པོ་དག་གོ །རྫུས་ཏེ་སྐྱེ་བའི་སེམས་
ཅན་ཟོ་ཆུན་བརྒྱུད་མོ་བཞིན་དུ་འཆི་འཕོ་བ་དང་། སྐྱེ་བ་དག་ཀྱང་ངོ༌།།
དབུས་སུ་འདོད་ཆགས་དང་ཞེ་སྡང་དང་གཏི་མུག་དག་ཕུག་རོན་དང་སྦྲུལ་
དང་ཕག་གི་རྣམ་པར་རོ། ། སྔ་མ་དེ་གཉིས་གཏི་མུག་གིས་ཟ་བར་རོ། ། ཁོ་
ར་ཁོར་ཡུག་ཏུ་རྟེན་ཅིང་འབྲེལ་བར་འབྱུང་བའི་ཡན་ལག་བཅུ་གཉིས་དང་།
ཐམས་ཅད་མི་རྟག་པ་ཉིད་ཀྱིས་བཟུང་བར་རོ། །སྟེང་དུ་སངས་རྒྱས་མྱ་
94

སྲིད་པ་འཁོར་ལོ།
ངན་ལས་འདས་པའི་དཀྱིལ་འཁོར་དཀར་པོ་ཉེ་བར་སྟོན་པའོ། །འོག་ཏུ་
བརྩམ་པར་བྱ་ཞིང་ཞེས་བྱ་བའི་ཚིགས་སུ་བཅད་པ་གཉིས་སོ། །དེ་སྟོན་
པར་བྱེད་པ་བཞག་པར་བྱའོ། །ཞེས་གསལ་བ་སོགས་ལ་བརྟགས་ན། ནང་
པ་སངས་རྒྱས་པའི་ཐེག་པ་ཆེ་ཆུང་གི་གྲུབ་མཐའ་སྨྲ་བ་ཐུན་མོང་གི་འདོད་
ཚུལ་ལྟར་ན་འདི་དང་མཐུན་པ་ཞིག་བྲི་དགོས་པ་ཡིན་པར་སྣང་ཞིང༌། འདིར་
ཡང་དེ་གཞིར་བཞག་གིས་འཁོར་འདས་ཀྱི་རྣམ་གཞག་ཇི་ལྟར་མཚོན་ཚུལ་
རིམ་བཞིན་འགོད་པར་བྱའོ།།
སྲིད་པ་འཁོར་བའི་རྣམ་གཞག །
དེ་ལ་འཁོར་ལོ་འདིའི་ཆ་ལག་དང་བཅས་པས་འཁོར་འདས་གཉིས་
ཀྱི་རྣམ་གཞག་མཚོན་པ་ལས། དང་པོ་འཁོར་བའི་རྣམ་གཞག་མཚོན་ཚུལ་
ཇི་ལྟར་ཡིན་སྙམ་ན། དེ་ནི་རང་དབང་མེད་པར་ཁམས་གསུམ་མམ་འགྲོ་
བ་རིགས་དྲུག་ཏུ་ཟོ་ཆུན་གྱི་བརྒྱུད་མོ་ལྟར་འཁོར་བའི་སེམས་ཅན་རྣམས་
རྒྱུ་གང་གིས་འཁོར་བ། གནས་གང་དུ་འཁོར་བ། ཚུལ་ཇི་ལྟར་དུ་འཁོར་
ཚུལ་བཅས་མཚོན་ཞིང་། དེ་ཡང་འཁོར་ལོ་འདི་ལ་ཕྱི་ནང་རིམ་པ་བཞི་
ཡོད་པའི་ནང་མའི་ནང་དུ་བྱ་དང་། སྦྲུལ་དང༌། ཕག་གསུམ་གྱི་གཟུགས་
བརྙན་བྲིས་པ་དེ་དང༌། དེའི་ཕྱི་བསྐོར་འཁོར་ལོ་གཉིས་པ་ཕྱོགས་གཅིག་
དཀར་ལ། ཕྱོགས་གཅིག་ནག་པོ་བྱས་པ་དེ་གཉིས་ཀྱིས་གང་གིས་འཁོར་
པའི་རྒྱུ་ཉོན་མོངས་དུག་གསུམ་དང་ལས་དཀར་ནག་གཉིས་མཚོན།
95

དམ་ཆོས་སྣང་སྒྲོན།
དེ་ཡང་བྱ་ཡིས་འདོད་ཆགས་དང་། སྦྲུལ་གྱིས་ཞེ་སྡང་དང༌། ཕག་
གིས་གཏི་མུག་མཚོན་ཞིང་། དེ་ལ་འདོད་ཆགས་མཚོན་བྱེད་བྱ་དེའང་ཕུག་
རོན་བྲི་དགོས་པར་གསུངས་པ་ནི། ཕུག་རོན་ནི་འདོད་ཆགས་ཤིན་ཏུ་ཆེ་
བས་ཉིན་རེ་བཞིན་ཡང་འཁྲིག་པ་ཆེས་མང་པོ་སྤྱོད་པའི་ཆ་ནས་ཡིན་པར་
སྣང་༑ འདི་ལ་བཀའ་གདམས་( སྤྲུལ་པའི་གླེགས་བམ་) ཕ་ཆོས་ཇོ་བོ་
ཡབ་སྲས་ཀྱི་གསུང་བགྲོས་སུ་གྲགས་པ་དེའི་རྟེན་འབྲེལ་ཚོམས་སུ་ནི། འདོད་
ཆགས་བྱ་ཕོ་ལྟ་བུ་སྟེ། །ཀུན་ལ་རྨོངས་ཀྱང་འདོད་ཡུལ་ལ། །བྱམས་པར་
བྱེད་དེ་རྨོངས་པ་ཡིས། །གཙང་དང་བཙོག་པ་མི་ཤེས་པར། །འབྲུ་དང་
ཚིགས་པ་སྣབས་ལུད་སོགས། །རང་གི་གྲོགས་ལ་སྟེར་བྱེད་ཅིང་། །ངོམས་
པ་མེད་པར་འདོད་པ་སྤྱོད། །ཞེས་སོགས་ཀྱང་གསུངས།
སྦྲུལ་ནི་ཁོང་ཁྲོའམ་ཞེ་སྡང་ཤིན་ཏུ་ཆེ་ཞིང་། བལྟ་ན་མི་སྡུག་པ་
འཇིགས་སུ་རུང་བ། གདུག་པའི་དུག་རླངས་བཏང་སྟེ་སེམས་ཅན་མང་
པོའི་སྲོག་འཇོམས་པར་བྱེད་པ་སོགས་ཉེས་སྐྱོན་ཆེས་མང་བ་ལྟར། ཞེ་སྡང་
ནི་སྡིག་པ་སྟོབས་ཤིན་ཏུ་ཆེ་ཞིང་། འཕྲལ་ཕུགས་ཀུན་ཏུ་མི་སྡུག་པའི་གཟུགས་
སྐྱེད་པར་བྱེད་པ་དང་། སྦྱིན་པ་ལ་སོགས་པའི་དགེ་རྩ་ཐམས་ཅད་འཇོམས་
པར་བྱེད་པ་སོགས་ཉེས་དམིགས་ཆེས་མང་པོ་དང་ལྡན་པར་མཚོན། །
༡ ཕག་ནི་གཙང་བཙོག་གི་རིགས་ལ་རྨོངས་ཤིང་། རང་སྲོག་ལ་རྔམ་
པའི་ཤན་པ་ཡང་བྱམས་བརྩེ་ཆེན་པོས་སྐྱོང་མཁན་དུ་འཁྲུལ་བའི་ཤིན་ཏུ་
བླུན་པར་གྲགས་པ་ལྟར། གཏི་མུག་མ་རིག་པ་ཡང་ལས་འབྲས་དང་དེ་
ཁོ་ན་ཉིད་ཀྱི་དོན་ལ་རྨོངས་ཤིང་། ཕན་བདེའི་སྲོག་རྩ་གཅོད་པའི་ཆགས་
96

སྲིད་པ་འཁོར་ཡོ།
སྡང་གཉིས་ཀྱང་བདེ་སྐྱིད་སྒྲུབ་པའི་གྲོགས་སམ་ཟས་སུ་བསྟེན་པའི་ཤིན་ཏུ་
བླུན་པ་ཞིག་ཡིན་པར་མཚོན།
སྔ་མ་དེ་གཉིས་གཏི་མུག་གིས་ཟ་བར་རོ། ། ཞེས་པའི་དོན་ལ་ཀུན་
མཁྱེན་འཇམ་དབྱངས་བཞད་པས་མདོ་རྩའི་རྣམ་བཤད་དུ། དབུས་ཀྱི་ལྟེ་
བར་ཀུན་འབྱུང་གི་གཙོ་བོ་འདོད་ཆགས་ཕུག་རོན་དང༌། ཞེ་སྡང་སྦྲུལ་
གཉིས་ཀྱི་མཇུག་མ་གཏི་མུག་ཕག་གིས་ཟ་བར་བྲིས་པས་དུག་གསུམ་གཙོ་
བོ་དེ་ཡང་མ་རིག་པ་གཙོ་ཆེ་བར་ཤེས་པའི་ཕྱིར་རོ། །ཞེས་གསུངས་ཤིང་།
དེ་ལ་ཆེས་བླུན་པ་ཕག་གིས་ནི་རང་གི་སྲོག་ཕུང་བྱེད་བཟའ་བཏུང་སྟེར་བ་
དག་ཀྱང་རང་སྲོག་འཚོ་བྱེད་ཁོ་ནར་འཁྲུལ་ཏེ་དགའ་བཞིན་དུ་ཟ་ཞིང་བཏུང་
བ་ལྟར། ཆེས་རྨོངས་པ་གཏི་མུག་དེས་ཀྱང་ཕན་བདེའི་སྲོག་རྩ་གཅོད་བྱེད་
ཆགས་སྡང་དག་ཀྱང་བདེ་ལེགས་སྒྲུབ་པའི་ཆ་རྐྱེན་དུ་བསྟེན་ཅིང་སྤྱོད་པ་
དང་འདྲ་བར་གོ་བྱེད་ཡིན་པར་ཡང་སྣང་ལ། འཁོར་བའི་རྩ་བ་གཙོ་བོ་
གཏི་མུག་ཉིད་ལ་ཐུག་པར་ཡང་དེ་ལྟར་དུ་མཚོན་པར་སེམས།
ཡང་བྱ་སྦྲུལ་ཕག་གསུམ་གཅིག་མཇུག་གཅིག་གི་ཁར་ཆུད་པ་ཞིག་
ཀྱང་བྲིས་སྲོལ་འདུག་པ། འདི་ལ་མཁས་པ་ཁ་ཅིག་གིས་འདིས་ཆགས་སྡང་
རྨོངས་གསུམ་གཅིག་ལ་གཅིག་བརྟེན་ཏེ་ཕན་ཚུན་རྒྱུ་ཅན་དུ་ཡོད་པ་མཚོན་
པར་བཤད་པ་དང་། ལ་ལས་ཆགས་སྡང་གཉིས་ཀྱང་རྩ་བ་གཏི་མུག་ལས་
བྱུང་བ་མཚོན་ཕྱིར་བྱི་སྦྲུལ་གཉིས་ཕག་གི་ཁ་ནས་ཐོན་པ་འབྲིས་དགོས་
ཚུལ་བཤད་པ་རྣམས་ཀྱང་འདྲ་མོར་སྣང་ལ་ཁུངས་ཚད་ལྡན་ཡོད་ལས་ཆེ་
བས་འཚོལ་དགོས།

དམ་ཆོས་སྣང་སྒྲོན།
ཡང་མཁས་གྲུབ་ཀོང་སྤྲུལ་ཡོན་ཏན་རྒྱ་མཚོའི་གསུང་( པོད༑ ཉ༽
པ) འདུལ་བ་མདོ་རྩ་ལས་འབྱུང་བའི་རི་མོའི་བྲི་ཡིག་ཚངས་པའི་པ་ཊར།
འཁོར་ལོའི་དབུས་ཀྱི་ཟླུམ་པོ་དེར་ཕག་གིས་སྦྲལ། དེས་ཕུག་རོན་ཟ་བའི་
ཚུལ་དེའང་ཟླུམ་པོར་བྲིས་ནས་བར་མཚམས་མེད་པར་འཁོར་བ་ལྟར་བྱ་
ཡི༈ ལྗོན་ཤིང་བྲི་བ་སོགས་ནི་བཀའ་དགོངས་འགྲེལ་ཚད་ལྡན་ལས་མ་
གསུངས་པས་རང་བཟོ་བྱེད་པ་མི་འཐད། ཅེས་གསུངས་པས། ལ་ལས་
འདིར་བྱ་སྦྲུལ་ཕག་གསུམ་གྱི་དཀྱིལ་དུ་འབྲས་ལྡན་གྱི་ཤིང་སྡོང་ཞིག་བྲིས་
པ་དང་། ཡང་འགའ་ཞིག་ཏུ་དེར་སངས་རྒྱས་ཀྱི་སྐུ་ཞིག་བྲིས་པ་དག་ནི་
ཡོངས་གྲགས་ཐུན་མོང་བའི་ལུགས་སྲོལ་དང་ནི་མཐུན་པ་མིན་པར་སྣང་ངོ༌།།
བ་འདུལ་བ་ལུང་རྣམ་འབྱེད་དུ་འཁོར་ལོ་ཆ་ལྔ་པ་དང་། དེར་འདོད་
ཆགས་དང་ཞེ་སྡང་དང་གཏི་མུག་དང་། རྟེན་འབྲེལ་བཅུ་གཉིས་སོགས་བྲིས་
དགོས་པར་གསུངས་པ་ཙམ་ལས་དེ་དག་མཚོན་བྱེད་ཀྱི་གཟུགས་བརྙན་ཇི་
ལྟར་བྲི་དགོས་ཚུལ་མ་གསུངས་ལ། དེ་དག་བྲི་ཚུལ་ཞིབ་པ་ནི་བྱེ་བྲག་བཤད་
མཚོ་ཆེན་པོ་ན་ཡོད་པར་མངོན་ཏེ། ཀུན་མཁྱེན་མཚོ་སྣ་བས། མདོ་རྩའི་
རྣམ་བཤད་དུ། ཕུག་རོན་དང་སྦྲུལ་དང་ཕག་གི་རྣམ་པ་བྲི་བ་ནི་ལུང་ལས་
དངོས་སུ་མ་གསུངས་ཀྱང་བྱེ་བྲག་བཤད་མཚོ་ལས་གསུངས་པ་སྟེ། དེ་ལྟར་
ལུང་རྣམ་འབྱེད་ཀྱི་འགྲེལ་པ་ལས་བཤད་དོ། །ཞེས་གསུངས་པ་ལས་གོའོ།།
འཁོར་བར་འཁོར་བའི་རྒྱུ་ལས་དགེ་བ་དང་མི་དགེ་བ་མཚོན་བྱེད་
འཁོར་ལོའི་ཕྱོགས་དཀར་ནག་གཉིས་ལས། དཀར་པོའི་ཆ་དེས་འབྲས་
བུ་ཡིད་དུ་འོང་བ་སྐྱེད་བྱེད་དཀར་པོ་ཟག་བཅས་དགེ་བའི་ལས་དང་། ནག་
98

སྲིད་པ་འཁོར་ལོ།
པོའི་ཆ་དེས་འབྲས་བུ་ཡིད་དུ་མི་འོང་བ་སྐྱེད་བྱེད་ནག་པོ་མི་དགེ་བའི་ལས་
མཚོན་ལ། འདི་མདོ་རྩ་བར་དངོས་སུ་མ་གསུངས་ཀྱང༌། གོང་གསལ་
རྣམ་འབྱེད་འགྲེལ་པར། ཟོ་ཆུན་ཁྱུད་མོའི་ཚུལ་གྱིས་ཞེས་བྱ་བ་ནི། ཇི་
ལྟར་ཆུ་བཅུ་བའི་འཕྲུལ་འཁོར་གྱི་ཟོ་ཆུན་ཁྱུད་མོའི་ཟོ་བ་ཁ་ཅིག་འབྱུང་བར་
བྱེད་པ་དེ་བཞིན་དུ། འགྲོ་བ་ལྔ་པའི་འཁོར་ལོའི་ཁོ་ར་ཁོར་ཡུག་ཏུ་བརྫུས་
ཏེ་སྐྱེས་པའི་སེམས་ཅན་འཆི་འཕོ་བ་དང་སྐྱེ་བ་དག་བྲི་བར་བྱ་སྟེ་སྐྱོ་བ་སྐྱེད་
པ་ཞེས་བྱ་བའི་ཐ་ཚིག་གོ །ཞེས་གསུངས་པ་ལས་བར་སྲིད་པ་རྣམས་ཟོ་
ཆུན་ལྟར་འཁོར་བ་བྲི་ས་ཞིག་དགོས་པར་གསལ་བ་དེའི་ཤུགས་ཀྱིས་དེ་བྲི་
བའི་གཞི་དེ་ཟླུམ་བསྐོར་དེ་འདྲ་ཞིག་ཡོད་པ་གོ་བར་སྣང་ལ། འོན་ཀྱང་
འདི་ལྟར་ན་བར་སྲིད་པ་འབྲི་ས་འཁོར་ལོ་དེ་ནི་འགྲོ་བ་རིགས་ལྔ་བྲི་སའི་
འཁོར་ལོའི་ཕྱི་རོལ་ཏུ་བྲི་དགོས་པ་ལྟ་བུ་སྣང་ལ། དེ་སྔོན་དེ་འདྲ་མ་མཐོང་
ཡང་དེ་ཙམ་རྒྱུ་མཚན་དུ་མི་འཛིན་པར་བརྟག་དགོས་སོ་སྙམ། དེ་ལྟར་
ལས་དང་ཉོན་མོངས་མཚོན་བྱེད་དེ་དག་གིས་གང་གིས་འཁོར་བའི་རྒྱུ་མཚོན་
ཚུལ་དཔྱད་གཞི་དང་བཅས་པ་གནད་བསྡུས་ན་དེ་ཙམ་མོ།།
དེའི་ཕྱི་ལོགས་སུ་ཆ་ལྔར་བགོས་པའི་རིམ་པ་གསུམ་པའི་འཁོར་
ལོ་དེའི་སྟེང་གི་ཆ་གཉིས་ལ་ལྷའི་འཇིག་རྟེན་དང་མིའི་འཇིག་རྟེན་གཉིས་དང་།
འོག་ཕྱོགས་ཆ་གསུམ་གྱི་དབུས་སུ་དམྱལ་བ་དང་། དེའི་གཡས་གཡོན་
དུ་ཡི་དྭགས་དང་། དུད་འགྲོ་བཅས་ཀྱི་འཇིག་རྟེན་དག་གི་གནས་ལུས་ལོངས་
སྤྱོད་བཟང་ངན་སྣ་ཚོགས་བྲིས་པ་དེ་རྣམས་ཀྱིས་འགྲོ་བ་རྣམས་གང་དུ་འཁོར་
བའི་གནས་མཚོན་ལ། འགྲོ་བ་རིགས་དྲུག་ཏུ་ཕྱེ་ཚུལ་ཡོད་ཀྱང་འདིར་ལྷ་

དམ་ཆོས་སྣང་སྒྲོན། །
མ་ཡིན་རྣམས་ལྷའི་ཁུངས་སུ་བསྡུས་ཏེ་ལམ་རྒྱུད་ལྔའི་འགྲོ་བ་ཞེས་གྲགས་
པ་ལྟར་ཆ་ལྔ་བྱས་ཤིང་། སྤྱིར་འཇིག་རྟེན་གྱི་ཁམས་འདིའི་གནས་སྟངས་
ལ་ཆ་བཞག་ན། ས་སྟེང་མི་དང་དུད་འགྲོའི་གནས་དང་། ས་འོག་དམྱལ་
བ་དང་ཡི་དྭགས་ཀྱི་གནས། ས་བླའམ་བར་སྣང་དུ་ལྷའི་གནས་ཆགས་ཡོད་
པར་ཀུན་མཁྱེན་དབྱིག་གཉེན་གྱི་གསུང་མངོན་པ་མཛོད་རྩ་འགྲེལ་སོགས་
སུ་གསལ། འདིར་རིགས་སོ་སོ་བློ་ལ་ཤར་བདེ་བའི་ཆེད་རྒྱུད་ལྔའི་འགྲོ་
བའི་གནས་སོ་སོར་བཀོད་པར་མཛད། །
དེ་ཡང་ལྷ་ལ་འདོད་ཁམས་དང་གཟུགས་ཁམས་དང་
། གཟུགས་
མེད་ཁམས་བཅས་ཀྱི་ལྷ་གསུམ་ཡོད། ལྷའི་ཁོངས་གཏོགས་ལྷ་མ་ཡིན་
རྣམས་ཀྱི་གནས་གཙོ་བོ་ནི་ཆུ་མཚམས་མན་གྱི་རི་རབ་ལྷུན་པོའི་ཕྱོགས་བཞིའི་
ཁོང་སེང་རྣམས་སུ་ཡོད་པར་བཤད་ཅིང་། འདོད་ལྷ་ལ་རིགས་དྲུག་ཡོད་
པ་ལས་རྒྱལ་ཆེན་རིས་བཞི་པ་རྣམས་ནི་རི་རབ་ཀྱི་བང་རིམ་རྣམས་དང་སུམ་
ཅུ་རྩ་གསུམ་པ་རྣམས་རི་རབ་ཀྱི་རྩེ་མོ་དང༌། དེ་ནས་འཐབ་བྲལ་དང་།
དགའ་ལྡན་དང༌། འཕྲུལ་དགའ་དང་། གཞན་འཕྲུལ་དབང་བྱེད་བཅས་
བཞི་དང་། གཞན་ཡང་གཟུགས་ཁམས་ལ་བསམ་གཏན་དང་པོ། གཉིས་
པ༑ གསུམ་པ། བཞི་པ་བཅས་ཀྱི་ལྷ་རིགས་བཞི་ཡོད་པ་རྣམས་ནི་བར་
སྣང་ཁམས་ན་འོག་མ་འོག་མ་ལས་བར་ཐག་དང་། རྒྱ་ཁྱོན་བཅས་ཤིན་
ཏུ་རིང་ཞིང་ཆེ་བའི་གནས་དག་ན་གནས་ཤིང་། དེ་ཡང་གཟུགས་ཁམས་
དང་པོ་གསུམ་ལ་གནས་གསུམ་རེ་གསུམ་རེ་དང་། བཞི་པ་ལ་གནས་བརྒྱད་
ཕྱེ་བའི་གཟུགས་ཁམས་གནས་རིགས་བཅུ་བདུན་ཡོད་པར་གསུངས།
100

སྲིད་པ་འཁོར་ལོ།
གཟུགས་མེད་ཁམས་ལ་ནམ་མཁའ་མཐའ་ཡས་དང་། རྣམ་ཤེས་
མཐའ་ཡས་དང༌། ཅི་ཡང་མེད་དང་། སྲིད་རྩེ་བཅས་རིགས་བཞི་ཡོད་
” པ་དག་ལ་ནི་གནས་ངེས་བཟུང་མེད་ཅིང་། འདི་དག་ལ་བར་སྲིད་ཀྱང་
མེད་པས་ཚེ་སྔ་མ་དེ་གང་དུ་ཤི་བ་དེར་གཟུགས་མེད་པའི་སྐྱེ་བ་དེ་དང་དེ་
གྲུབ་སྟེ་དེ་དག་མ་ཤི་བར་ཕྱོགས་ངེས་མེད་དུ་གནས་སོ།།
མིའི་རིགས་ལ་ནི་གོང་གསལ་རྣམ་འབྱེད་འགྲེལ་བར། ཤར་གྱི་
ལུས་འཕགས་ཞེས་བྱ་བ་ནི་གླིང་གི་མིང་སྟེ། འདི་ནས་ཤར་ཕྱོགས་ཡིན་
པའི་ཕྱིར་དང་། མི་ལུས་འཕགས་པ་དག་གནས་པའི་ཕྱིར་རོ། །ནུབ་ཀྱི་
བ་ལང་སྤྱོད་ཅེས་བྱ་བ་ནི་འདི་ནས་ནུབ་ཕྱོགས་ཡིན་པའི་ཕྱིར་དང་། དེ་
ན་ཉོ་ཚོང་གི་ཐ་སྙད་ལ་བ་ལང་དང་སྤྱོད་པའི་ཕྱིར་རོ། །བྱང་གི་སྒྲ་མི་སྙན་
ཞེས་བྱ་བ་ནི་འདི་ནས་བྱང་ཕྱོགས་ཡིན་པའི་ཕྱིར་དང༌། མིའི་སེང་གེ་སྟེང་
ན་སྒྲ་སྒྲོགས་པ་དག་གནས་པའི་ཕྱིར་རོ། །འཛམ་བུའི་གླིང་ཞེས་བྱ་བ་ནི་
འཇིག་རྟེན་མངོན་པར་འགྲུབ་པའི་ཚེ་ན་སྐྱེས་པའི་ཤིང་ཆེན་པོ་འཛམ་བུ་ཞེས་
བྱ་བས་མཚོན་པའི་ཕྱིར་རོ། །ཞེས་གསུངས་པ་ལྟར་གྱི་གླིང་བཞིའི་མི་དང་།
གཞན་ཡང་གླིང་དེ་དག་གི་བར་བར་དུ་རང་རང་ཕྱོགས་ཀྱི་གླིང་ཕྲན་གཉིས་
རེ་གཉིས་རེ་བཅས་བརྒྱད་ཀྱི་མི་རིགས་འདྲ་མིན་སྣ་ཚོགས་ཡོད། །
འདིར་གླིང་བཞི་ག་བྲི་དགོས་པར་གསུངས་པ་དེས་གླིང་ཕྲན་རྣམས་
དང་༑ དེར་མ་ཟད་རྒྱ་མཚོ་ཆེན་པོ་དང་། རི་རབ་ལྡན་པོ། གསེར་རེ།
བདུན་བཅས་ཀྱང་འབྲི་དགོས་པ་གོ་ཞིང་། དེ་ཡང་གོང་གསལ་ལྟར་སྤྱིར་
བཏང་འགྲོ་བ་རིགས་ལྔའམ་དྲུག་པོ་རྣམས་ཀྱི་གནས་ས་སོ་སོ་འདི་དག་ནས་
1 ) |

དམ་ཆོས་སྣང་སྒྲོན། །
ངོ་སྤྲད་དགོས་པ་ཤེས་པའི་ཆེད་དུ་སྣང་། དེ་བཞིན་དུ་ཤར་ལྷོ་ནུབ་བྱང་
བཞིའི་གླིང་དག་ལ་རིམ་བཞིན། རིན་པོ་ཆེའི་རི་བོ་དང༌། དཔག་བསམ་
གྱི་ཤིང་། འདོད་འཇོའི་བ། མ་རྨོས་པའི་ལོ་ཏོག་བཅས་བྲིས་སྲོལ་འགའ་
འདུག་པ་དེའང་ཡོངས་གྲགས་དང་མཐུན་པར་སྣང་། ཡང་འདིའི་དཔེ་
རིས་འགའ་ཞིག་ཏུ་ལྷ་དང་ལྷ་མ་ཡིན་འཐབ་འཁྲུག་གི་གཞིར། རི་རབ་
ཀྱི་འཁྲིས་སུ་ཤིང་སྡོང་རིང་པོ་ཞིག་བྲིས་འདུག་པ་འདི་ལའང་ཁུངས་ཚད་
ཐུབ་ཅི་ཡོད་འཚོལ་དགོས་པར་སྣང་ངོ་།།
དམྱལ་བ་ལ་གྲང་དམྱལ་བརྒྱད་དང་ཚ་དམྱལ་བརྒྱད་ཡོད་ལ།
གཞན་ཡང་ཚ་དམྱལ་རྣམས་ཀྱི་འཁོར་དུ་མེ་མ་མུར་དང༌། རོ་མྱགས་དང་།
སྤུ་གྲིའི་ལམ་དང་། 
ཆུ་ཀླུང་རབ་མེད་བཅས་ཉེ་འཁོར་བའི་དམྱལ་བ་བཞི་
དང་༑ ཡང་ཉི་ཚེ་བའི་དམྱལ་བ་ཞེས་པས་ཕྱོགས་འགའ་ཞིག་ཏུ་ཉིན་པར་
བདེ་སྐྱིད་ལ་གནས་ཤིང་མཚན་མོར་དམྱལ་བའི་སྡུག་བསྔལ་དང༌
། འགའ་
ཞིག་དེ་ལས་ལྡོག་སྟེ་དམྱལ་བའི་སྡུག་བསྔལ་མྱོང་བ་པོ་རྣམས་ཡོད་ཚུལ་མངོན་
པ་མཛོད་འགྲེལ་སོགས་སུ་གསུངས། །
ཡང་འདིའི་དཔེ་རིས་མང་པོ་ཞིག་ཏུ་དམྱལ་བའི་གནས་སུ་ཆོས་རྒྱལ་
གཤིན་རྗེ་ཞེས་པ་ལག་ན་ཁྲམ་ཤིང་དང་མེ་ལོང་ཐོགས་པ་ཞིག་དང་དེའི་མདུན་
དུ་གཤིན་པོ་རྣམས་ལས་དཀར་ནག་དབྱེ་འབྱེད་བྱེད་ཚུལ་སོགས་བྲིས་པ་
དང་༑ དེ་དག་མེད་པའི་བྲིས་སྲོལ་འགའ་རེ་མཐོང་བ་ལས། དང་པོ་དེའི་
ཁུངས་ནི་གོང་གསལ་མཚོ་ཊཱིཀ་ལས། ལྷའི་ཕོ་ཉ། དམྱལ་བའི་རབས་
བྲིས་ཞེས་ལུང་ཕྲན་ཚེགས་ལས་གསུངས་སོ། ། རྒྱ་ཆེར་འགྲེལ་ལས་ལྷའི་
102

སྲིད་པ་འཁོར་ལོ།
ཕོ་ཉ་ཞེས་བྱ་བ་ནི་སེམས་ཅན་སྐྱེ་བ་དང་རྒ་བ་དང་འཆི་བ་ལ་སོགས་པ་བྲིའོ།།
དེ་དག་གིས་སྐྱོ་བ་བསྐྱེད་དེ་དགེ་བ་ལ་བརྩོན་པར་བྱ་བའི་ཕྱིར་རོ་ཞེས་སོ།།
འགྲེལ་ཆུང་ལས་ལྷའི་ཕོ་ཉ་ཞེས་བྱ་བ་ནི་མི་གཅིག་བཙོན་དུ་བཅུག་ལ་གཤིན་
རྗེའི་མདུན་དུ་ཞལ་ལྕེ་སྦྱོར་བ་འདྲ་བ་བྲིས་ཞེས་བཤད་དེ་དེ་རྣམས་གང་བྲིས་
ཀྱང་རུང་ངོ༌། །ཞེས་གསུངས་པ་འདི་འདྲ་ལ་བརྟེན་པ་ཡིན་ནམ། དེ་ལྟར་
ཡང་དེ་དག་འཁོར་ལོ་ཆ་ལྔ་བྱེ་བའི་དམྱལ་བའི་གནས་བྲི་ས་དེར་འབྲི་རྒྱུ་ཡིན་
ཚུལ་ནི་དེར་དངོས་སུ་མ་གསལ་ཞིང་། ད་དུང་འདི་ལ་ཐེག་པ་ཐུན་མོང་
ལ་གྲགས་པའི་ལུང་ཁུངས་ཚད་ལྡན་ཅི་ཡོད་འཚོལ་དགོས་པར་སྣང་། །
དེ་དག་མེད་པའི་ལུགས་སྲོལ་དེ་ནི། མངོན་པ་གོང་འོག་གི་གཞུང་
ལས་དམྱལ་བར་སྐྱེ་ངེས་ཀྱི་སེམས་ཅན་རྣམས་ཤི་མ་ཐག་ཏུ་དགེ་སྡིག་དབྱེ་
འབྱེད་སུ་ཞིག་གིས་བྱེད་མི་དགོས་པར། དམྱལ་བའི་བར་སྲིད་པ་དམྱལ་
བ་པའི་མདོག་དབྱིབས་ཅན་ཞིག་གྲུབ་ཚུལདང་། དེ་དག་དམྱལ་བའི་སྐྱེ་
སྲིད་དུའང་འཁྲིད་མཁན་སུ་ཡང་མེད་པར་རང་རང་ཚ་བའམ་གྲང་བ་ལ་
ཤིན་ཏུ་ཆགས་པས་དེ་མཐུན་གྱི་གནས་འཚོལ་བའི་བློ་ཕྱིན་ཅི་ལོག་དེ་ཉིད་
ཀྱིས་སྐྱེ་སྲིད་དུ་ཉིང་མཚམས་སྦྱར་ཚུལ་གསུངས་པ་སོགས་དང་བསྟུན་པ་
ཡིན་པར་སྣང་ངོ་།། །
ཡི་དྭགས་ཀྱི་གནས་ཀྱི་རྩ་བ་རྒྱལ་པོའི་ཁབ་ནི་འཛམ་བུའི་གླིང་འདི་
ཉིད་ཀྱི་འོག་དཔག་ཚད་ལྔ་བརྒྱ་འདས་པ་ན་ཡི་དྭགས་ཀྱི་གྲོང་ཁྱེར་སེར་སྐྱ་
ཞེས་བྱ་བ་ཡོད། དེ་ན་ཡི་དྭགས་ཀྱི་གཙོ་བོ་ཆོས་ཀྱི་རྒྱལ་པོ་གཤིན་རྗེ་ཞེས་
བྱ་བ་འཕེན་བྱེད་མི་དགེ་བས་བྱས་ཤིང་། རྫོགས་བྱེད་དགེ་བས་བྱས་པ་
103

དམ་ཆོས་སྣང་སྒྲོན།
ལྷའི་དཔལ་ལྟ་བུ་མྱོང་བ་ཞིག་ཡོད་པར་མཛོད་རང་འགྲེལ་སོགས་སུ་གསལ
དེ་ཡང་ཡི་དྭགས་ཀྱི་སྡེ་དཔོན། མངོན་ཤེས་དང་རྫུ་འཕྲུལ་ཅན། དགེ་
བ་སྒྲུབ་པ་རྣམས་ལ་སྡོངས་གྲོགས་དང་། སྡིག་པ་གསོག་པ་རྣམས་ལ་ཉེས་
ཆད་གཅོད་དེ་དགེ་སྡིག་ཤན་འབྱེད་བྱེད་པ་པོ་ཞིག་ཡོད་པར་གསུངས་པ་
ལྟར་གྱི་གཤིན་རྗེ་ཆོས་རྒྱལ་དེ་ནི་འདིར་ཡི་དྭགས་ཀྱི་གནས་བྲི་ས་དེར་བྲི་
སྲོལ་འགའ་རེ་འདུག་པ་དེ་དག་ནི་གོང་གསལ་གཞུང་དེ་དང་དེ་འདྲ་ལ་བརྟེན་
པ་ཡིན་པར་སྣང་ངོ༌།། ད་
ཡི་དྭགས་ལ་རིགས་འདྲ་མིན་མང་དུ་ཡོད་ཀྱང་བསྡུ་ན་རྩ་བའི་གནས་
གཤིན་རྗེའི་གྲོང་ཁྱེར་ན་གནས་པ་དང་། ཡུལ་གྲོང་གཞན་ལ་གནས་ཤིང་
རྒྱུ་བ་ཁ་འཐོར་བའི་རིགས་གཉིས་ཡོད། འདི་དག་ལ་དཀར་ཕྱོགས་ལ་དགའ་
བ་དང་ནག་ཕྱོགས་ལ་དགའ་བ་མཐུ་རྩལ་ཅན་ཡང་ཡོད་པར་བཤད། ཡང་
དེ་ལ་ཕྱིའི་སྒྲིབ་པ་ཅན་ཞེས་པ་བཟའ་བཏུང་གི་རིགས་གཏན་ནས་མི་མཐོང་
ཞིང་མི་རྙེད་པ་དང་། མཐོང་ཡང་དེ་དག་མཚོན་ཆ་ཐོགས་པ་སོགས་ཀྱིས་
བསྲུང་བར་མཐོང་བ་དང་། དེ་མིན་ཡང་དེ་དག་རྣག་ཁྲག་སོགས་སུ་མཐོང་
ནང་གི་སྒྲིབ་པ་ཅན་ཞེས་པ་ཁའི་བུ་ག་ཤིན་ཏུ་ཆུང་ཞིང་
བ་རྣམས་དང༌། 
མིད་པ་ཤིན་ཏུ་ཕྲ་ལ་མདུད་པ་ཕོགས་པར་ཆུ་ཐིགས་ཙམ་ཡང་སྤྱོད་དཀའ་
བའི་རིགས་དང་། བཟའ་བཏུང་གི་སྒྲིབ་པ་ཅན་ཞེས་པ་བཤང་གཅི་སོགས་
ངན་རིགས་ལས་སྤྱོད་སྐལ་མེད་པ་དང་། བཟའ་བཏུང་ཁ་ནང་དུ་སོང་བ་
ན་མེ་དང་དུག་སོགས་སུ་འགྱུར་བའི་རིགས་རྣམས་ཡོད་པར་གསུངས་སོ།།
དད་འགྲོ་ལ་མཐོང་ཆོས་ལྟར་ཁྱིམ་དང་རི་སོགས་ལ་གནས་པ་ཁ་
།(04

སྲིད་པ་འཁོར་ལོ།
འཐོར་བ་དང་། 
རྒྱ་མཚོ་ཆེན་པོའི་གཏིང་མཐའ་ན་འབྲུ་སྤུངས་པ་ལྟར་འདུས་
པ་བྱིངས་ན་གནས་པར་གྲགས་པའི་རིགས་གཉིས་དང་། ཡང་རྟ་དང་རྐྱང་
ལ་སོགས་པ་ཐང་གི་སྤྱོད་ཡུལ་ཅན་དང་། ཉ་དང་སྲམ་ལ་སོགས་པ་ཆུ་ཡི་
སྤྱོད་ཡུལ་ཅན་དང་། བྱ་དང་སྦྲང་བུ་ལ་སོགས་མཁའི་སྤྱོད་ཡུལ་ཅན་གྱི་
རིགས་གསུམ་ཡོད་པར་ཡང་མཛོད་རང་འགྲེལ་སོགས་སུ་གསུངས་སོ།།
དེ་ལྟར་འགྲོ་བ་རིགས་ལྔའི་གནས་ལུས་ལོངས་སྤྱོད་རྣམས་འཁོར་
ལོ་བར་མ་ཆ་ལྔར་བགོས་པའི་རེའུ་མིག་སོ་སོར་རིམ་བཞིན་ཇི་ལྟར་འཚམ་
པར་འབྲི་ན་ལེགས། ཡང་ལ་ལར་འཁོར་ལོ་འདི་ཆ་དྲུག་ཏུ་བགོས་ཏེ་དེ་
རྣམས་སུ་འགྲོ་བ་རིགས་དྲུག་སོ་སོ་དང་། དེ་རེ་རེའི་གནས་སུ་སངས་རྒྱས་
ཀྱི་སྐུ་རེ་རེ་བྲིས་སྲོལ་འདུག་པ་དེ་དག་ནི་གསང་སྔགས་ཀྱི་གཞུང་ཐུན་མོང་
མ་ཡིན་པའི་ལུགས་སྲོལ་ཞིག་ཡིན་པར་སྣང་བས། ཐེག་པ་ཐུན་མོང་བའི་
ལུགས་དང་མ་འདྲེས་པར་སོ་སོ་ཕྱེ་ན་ལེགས། གང་དུ་འཁོར་བའི་གནས་
མཚོན་བྱེད་འགྲོ་བ་ལྔའི་འཇིག་རྟེན་འབྲི་ཚུལ་དོགས་སེལ་བཅས་རགས་རིམ་
ཙམ་ནི་དེ་ལྟར་རོ།།
ཡོངས་གྲགས་ལྟར་ན་འཁོར་ལོ་རིམ་པ་གཉིས་པར་ལས་དཀར་
པོ་མཚོན་བྱེད་ཀྱི་སྟེང་དུ་སེམས་ཅན་བདེ་འགྲོ་བའི་བྱད་གཟུགས་མདོག་
དཀར་ལ་ཡིད་དུ་འོང་བ་འགའ་དང༌། ལས་ནག་པོ་མཚོན་བྱེད་ཀྱི་སྟེང་
དུ་ངན་འགྲོ་བའི་བྱད་གཟུགས་མདོག་ནག་ལ་ཡིད་དུ་མི་འོང་བ་འགའ་ཞིག་
བྲིས་པ་དེ་དག་གི་བདེ་འགྲོ་བ་དང་ངན་འགྲོ་བའི་བར་སྲིད་མཚོན་ལ། འདི་
དང་རིམ་པ་བཞི་པའི་འཁོར་ལོར་ཆ་བཅུ་གཉིས་ཕྱེ་བའི་ནང་དུ་རྟེན་འབྲེལ་
] (05

དམ་ཆོས་སྣང་སྒྲོན།
ཡན་ལག་བཅུ་གཉིས་མཚོན་བྱེད་ཀྱི་གཟུགས་བརྙན་རྣམས་ཀྱིས་འགྲོ་བ་
རྣམས་ཇི་ལྟར་འཁོར་བའི་ཚུལ་མཚོན།
དེ་ཡང་མཚོ་ཊིཀ་ཏུ་ལུང་རྣམ་འབྱེད་ཀྱི་འགྲེལ་པ་ལས་བརྫུས་ཏེ་
སྐྱེས་པའི་སེམས་ཅན་ཞེས་བྱ་བ་ནི་བར་མ་དོའི་སྲིད་པའི་སེམས་ཅན་ནོ། །ཟོ་
ཆུན་རྒྱུད་མོ་ཞེས་བྱ་བ་ནི་ཆུ་བཅུ་བའི་འཕྲུལ་འཁོར་གྱི་ཟོ་ཆུན་རྒྱུད་མོའི་ཟོ་
བ་ཞེས་བཤད་དོ། །དེ་ཡང་ཟོ་བ་རྣམས་མཐོ་དམན་དུ་འཁོར་བ་དཔེ་དེ་
བཞིན་དུ་འགྲོ་བ་ལྔ་པོ་སོ་སོའི་བར་མ་དོ་རྣམས་མཐོ་དམན་དུ་འཁོར་ཞིང་
འཆི་འཕོ་བ་དང་སྐྱེ་བ་དག་ཀྱང་བྲི་བར་བྱ་སྟེ། ཞེས་གསུངས་པ་ལྟར་རོ།།
སྤྱིར་སྐྱེ་གནས་ལ་རྫུས་སྐྱེས་དང་། སྒོང་སྐྱེས། མངལ་སྐྱེས། དྲོད་
སྐྱེས་བཅས་བཞི་ཡོད་པ་ལས། བར་མ་དོའི་སེམས་ཅན་ནམ་བར་སྲིད་པ་
རྣམས་ནི་རྫུས་སྐྱེ་ཁོ་ནར་ངེས་པར་དེ་ལ་བརྫུས་ཏེ་སྐྱེས་པའི་སེམས་ཅན་ཞེས་
པའི་སྒྲ་བཤད་ཀྱང་དེ་ལྟར་དུ་སྣང་ལ། དེ་ཡང་ལུས་དྭངས་ཤིང་འགྲོ་བ་
རིགས་དྲུག་གང་དུ་སྐྱེ་འགྱུར་གྱི་བྱད་གཟུགས་ཅན། རི་བྲག་སོགས་ལ་
ཐོགས་མེད་དུ་རྒྱུ་ཞིང་ལས་ཀྱི་རྫུ་འཕྲུལ་དང་ལྡན་པ། བློ་ཕྱིན་ཅི་ལོག་རང་
འདོད་འཁྲུལ་སྣང་གི་དབང་གིས་སྐྱེ་གནས་སུ་འགྲོ་བ་སོགས་ཀྱི་ཁྱད་ཆོས་
དང་ལྡན་པར་ཡང་གསུངས། འདིར་དེ་དག་འབྲི་ཚུལ་ནི་བདེ་འགྲོའི་བར་
། ངན་
སྲིད་པ་རྣམས་གཟུགས་སྡུག་པ་ཁ་གྱེན་དུ་ཕྱོགས་ཏེ་འགྲོ་བ་དང༌
འགྲོའི་བར་སྲིད་པ་རྣམས་གཟུགས་མི་སྡུག་པ་ཁ་ཐུར་དུ་ཕྱོགས་ཏེ་འགྲོ་བ།
ཇི་ལྟར་ཁྲོན་པའི་ནང་དུ་ཟོ་ཆུན་གྱི་རྒྱུད་མོ་འཁོར་ཚུལ་ལྟར་དང༌། དེ་ཡང་
གོང་དུ་མཚོ་ཊཱིཀ་ཀྱི་ལུང་གསལ་ལྟར། བར་སྲིད་པ་དེ་རྣམས་ལས་ལ་ལ་
1 ( )(G

སྲིད་པ་འཁོར་ལོ།
དེ་ནས་འཕོ་ཞིང་གཞན་དུ་སྐྱེ་སྲིད་ལེན་པ་ལ་མངོན་དུ་ཕྱོགས་པ་དང༌། ལ་
ལ་གཞན་ནས་འཆི་འཕོས་ཏེ་དེར་གསར་དུ་སྐྱེ་བ་ལེན་ཚུལ་མཚོན་བྱེད་དེ་
དང་དེ་བཞིན་བྲི་དགོས་པར་སྣང་ཞིང་། དེ་ལ་བར་སྲིད་པ་མཚོན་བྱེད་
འདི་དག་གིས་ནི། རང་དབང་མེད་པར་སུ་ཞིག་སྲིད་པར་འཁོར་བའི་གང་
ཟག་རྣམས་ཀྱང་མཚོན་པར་སྣང་ངོ༌།། །།
འཁོར་ལོ་ཕྱི་མའི་ནང་གི་གཟུགས་བརྙན་རྣམས་ཀྱིས་མཚོན་བྱ་རྟེན་
འབྲེལ་ཡན་ལག་བཅུ་གཉིས་ནི། ཐོག་མའི་མ་རིག་པ། གཉིས་པ་འདུ་
བྱེད་ཀྱི་ལས། གསུམ་པ་རྣམ་ཤེས། བཞི་པ་མིང་གཟུགས། , ལྔ་པ་སྐྱེ་
མཆེད༑ དྲུག་པ་རེག་པ། བདུན་པ་ཚོར་བ། བརྒྱད་པ་སྲེད་པ། དགུ་
པ་ལེན་པ། བཅུ་པ་སྲིད་པ། བཅུ་གཅིག་པ་སྐྱེ་བ། བཅུ་གཉིས་པ་རྒ་
ཤིའི་རྟེན་འབྲེལ་བཅས་སོ།། ། །
དེ་ལ་རྣམ་འབྱེད་འགྲེལ་པ་ལས། རྟེན་ཅིང་འབྲེལ་བར་འབྱུང་བའི་
ཡན་ལག་བཅུ་གཉིས་ལུགས་སུ་འབྱུང་བ་དང་ལུགས་ལས་བཟློག་པ་དག་
བྲི་བར་བྱའོ་ཞེས་བྱ་བ་ནི་འཁོར་བར་འཇུག་པ་དང་འཁོར་བ་ལས་བཟློག་
པའི་རྒྱུ་བསྟན་པའི་ཕྱིར་ཏེ། ཞེས་གསུངས་པ་ལྟར། ཀུན་ཉོན་ཕྱོགས་ཀྱི་
རྟེན་འབྲེལ་ལུགས་འབྱུང་ལྡོག་དང་རྣམ་བྱང་ཕྱོགས་ཀྱི་རྟེན་འབྲེལ་ལུགས་
འབྱུང་ལྡོག་གཉིས་ཡོད། དེའི་དང་པོ་ནི་གང་མ་རིག་པའི་རྐྱེན་གྱིས་འདུ་
བྱད་རྣམས་འབྱུང་བ་ནས། སྐྱེ་བའི་རྐྱེན་གྱིས་རྒ་ཤི་འབྱུང་བ་ལུགས་འབྱུང་
དང་༑ སྐྱེ་བ་འབྱུང་བས་རྒ་ཤི་འབྱུང་བ་དང་དེ་བཞིན་དུ་མ་རིག་པ་འབྱུང་
བས་འདུ་བྱེད་རྣམས་འབྱུང་བའི་བར་རྣམས་ནི་དེའི་ལུགས་ལྡོག་གོ །གཉིས་
107

དམ་ཆོས་སྣང་སྒྲོན།
པ་ནི་མ་རིག་པ་འགགས་པས་འདུ་བྱེད་རྣམས་འགག་པ་ནས། སྐྱེ་བ་འགགས་
པས་རྒ་ཤི་འགག་པ་ནི་ལུགས་འབྱུང་དང་། སྐྱེ་བ་འགགས་པས་རྒ་ཤི་འགག་
པ་དང་དེ་བཞིན་དུ་མ་རིག་པ་འགགས་པས་འདུ་བྱེད་རྣམས་འགག་པའི་བར་
རྣམས་ནི་དེའི་ལུགས་ལྡོག་སྟེ། དེ་ཡང་རྟེན་ཅིང་འབྲེལ་བར་འབྱུང་བའི་
མདོ་ལས། གང་མ་རིག་པའི་རྐྱེན་གྱིས་འདུ་བྱེད་ཞེས་པ་ནས་སྐྱེ་བའི་རྐྱེན་
གྱིས་རྒ་ཤི་ཞེས་པའི་བར་གྱིས་དང་པོའི་ལུགས་འབྱུང་དངོས་སུ་བསྟན་ནས་
དེའི་ལུགས་ལྡོག་ཤུགས་ལ་བསྟན་པ་དང་། ཡང་མདོ་དེར་སྐྱེ་བ་འགགས་
པས་རྒ་ཤི་འགག་ཅེས་པས་གཉིས་པའི་ལུགས་ལྡོག་དངོས་སུ་བསྟན་ནས་
དེའི་ལུགས་འབྱུང་ཤུགས་ལ་བསྟན་པ་ཡིན་ཚུལ་མཁས་དབང་རྣམས་ཀྱིས་
གསུངས་ཏེ་འདི་དག་གི་སྐོར་ཞིབ་པར་དེ་དག་གི་གསུང་ནས་ཤེས་དགོས།
དེ་ལྟར་ཡང་གོང་དུ་ཡན་ལག་བཅུ་གཉིས་ལུགས་སུ་འབྱུང་བ་དང་ལུགས་
ལས་ལྡོག་པ་དག་བྲི་བར་བྱ་ཞེས་པ་འདིས་རྟེན་འབྲེལ་ལུགས་འབྱུང་ལྡོག་
ཟུང་གཉིས་ཀ་བྲི་དགོས་པར་བསྟན་པ་མིན་གྱི་གང་ལུགས་འབྱུང་ལྡོག་གི་
གཞི་དེ་དག་མཚོན་བྱེད་བྲི་དགོས་པར་བསྟན་པ་ཡིན་པར་སྣང་ངོ་།། །།
དེ་ཡང་ཀུན་ཉོན་ཕྱོགས་ཀྱི་རྟེན་འབྲེལ་ཡན་ལག་བཅུ་གཉིས་ལུགས་འབྱུང་
གི་ཚུལ་གྱི་སྲིད་པ་བཞི་གཅིག་ནས་གཅིག་ཏུ་བརྒྱུད་དེ་སྲིད་པར་འཁོར་བ་ཡིན་
ལ༑ སྲིད་པ་བཞི་ནི། ཤི་ནས་སྐྱེ་སྲིད་མ་བླངས་བར་ནི་པར་སྲིད་དང་། སྐྱེ་བ་བླངས་
པའི་སྐད་ཅིག་དང་པོ་ནི་སྐྱེ་སྲིད་དང༌། དེའི་སྐད་ཅིག་གཉིས་པ་ནས་འཆི་སྲིད་
སྐད་ཅིག་མ་ཐ་མའི་སྔོན་རོལ་ཚུན་ནི་སྔོན་དུས་ཀྱི་སྲིད་པ་དང༌། འཆི་བའི་སྐད་
ཅིག་མ་ཐ་མ་ནི་འཆི་སྲིད་ཡིན་པར་མངོན་པ་མཛོད་སོགས་སུ་གསུངས་སོ།།
108

སྲིད་པ་འཁོར་ལོ།
1: རྟེན་འབྲེལ་ཡན་ལག་བཅུ་གཉིས་མཚོན་བྱེད་ཇི་ལྟར་འབྲི་ཚུལ་ཡང་།
རྣམ་འབྱེད་འགྲེལ་པར། དེ་ལ་མ་རིག་པ་ནི་བུད་མེད་ཉིད་མ་འདྲེས་པར་
བྲི་བར་བྱའོ། །འདུ་བྱེད་རྣམས་རྫ་མཁན་སྣོད་དག་མངོན་པར་འདུ་བྱེད་
པའོ༑ ༑རྣམ་པར་ཤེས་པ་ནི་སྤྲེའུའི་གཟུགས་སོ། །མིང་དང་གཟུགས་ནི་
བུད་མེད་དང་སྐྱེས་པའོ། ། སྐྱེ་མཆེད་དྲུག་ནི་སྐྱེ་མཆེད་དྲུག་པོ་དག་ཡུལ་
ཐ་དད་པ་ལ་ཆགས་པ་དག་གོ །རེག་པ་ནི་བུད་མེད་དང་སྐྱེས་པ་ལུས་ཀྱི་
རེག་པ་ཀུན་ཏུ་སྤྱོད་པའོ། །ཚོར་བ་ནི་སྐྱེས་པ་སྡུག་བསྔལ་གྱི་ཚོར་བ་མྱོང་
བར་བྱེད་པའོ། །སྲེད་པ་ནི་བུད་མེད་བུ་འཚོ་བའོ། །ལེན་པ་ནི་བུད་མེད་
ལ་མངལ་ལ་གནས་པ་འཇུག་པའོ། །སྲིད་པ་ནི་མངལ་ན་གནས་པ་དེ་ཉིད་
འབྲང་བའོ། །སྐྱེ་བ་ནི་འབྲངས་པ་དེ་ཉིད་སྐྱེ་བའོ། །རྒ་བ་ནི་སྐྱེས་པ་རྒས་
ཤིང་འཁོགས་པའོ། །ཤི་བ་ནི་མི་ཤི་བའི་གཟུགས་སུ་བྲིའོ། །ཞེས་འདུལ་བ་
རྣམ་པར་བཤད་པ་ལས་གསུངས་སོ། །ཞེས་གསུངས་སྟེ་འདུལ་བ་རྣམ་པར་
བཤད་པ་ཞེས་པ་ཡང་བྱེ་བྲག་བཤད་མཚོའི་ཡིན་ཚུལ་མཚོ་ཊཱིཀ་ཏུ་གསལ།
ཡང་བཀའ་གདམས་ཕ་ཆོས་ལས། དེ་ནི་ལུང་ནས་འདི་སྐད་
གསུངས༑ ༑ མ་རིག་རྒན་མོ་ལོང་བ་སྟེ། །འདུ་བྱེད་དག་ནི་རྫ་མཁན་བཞིན།།
རྣམ་ཤེས་སྤྲེའུ་ལྟ་བུ་སྟེ། །མིང་དང་གཟུགས་ནི་གྲུར་འཇུག་འདྲ། ། སྐྱེ་
མཆེད་ཡུལ་འཁོར་སྟོང་པ་སྟེ། །རེག་པ་འོ་བྱེད་འདྲ་ཞེས་གདའ། །ཚོར་
བ་མིག་ལ་མདའ་རྒྱབ་སྟེ། །སྲེད་པ་ཆང་འཐུང་འདྲ་ཞེས་གདའ། །ལེན་
པ་ཤིང་ཐོག་ཉབ་འདྲ་སྟེ། །སྲིད་པ་སྦྲུམ་མ་འདྲ་ཞེས་གདའ། ། སྐྱེ་བ་དེ་
ལ་བུ་སྐྱེས་ཏེ། །རྒ་ཤི་རོ་ཁུར་འདྲ་ཞེས་གདའ། །ཞེས་གསུང་ཤིང་། ཀུན་
109

དམ་ཆོས་སྣང་སྒྲོན།
མཁྱེན་འཇམ་དབྱངས་བཞེད་པས་མདོ་རྩའི་རྣམ་བཤད་དུ་དེང་དུས་འདི་
ཉེད་ཕྱག་ལེན་གཙོ་བོར་བྱས་པར་སྣང་ཞེས་གསུངས་ཀྱང་། འདི་ལས་དེ་
ནི་ལུང་ནས་འདི་སྐད་གསུངས་ཞེས་པའི་ལུང་དེ་ནི་གང་ཡིན་མི་གསལ།
དེ་ལྟར་ཡན་ལག་བཅུ་གཉིས་མཚོན་བྱེད་བྲིས་ཚུལ་ཡོངས་གྲགས་
གཉིས་བྱུང་བ་ལས་འདྲ་མིན་ཅི་རིགས་སྣང་བ་དེ་དག་གི་དཔེ་དོན་སྦྱར་ཚུལ་
ཆབས་གཅིག་ཏུ་གནད་བསྡུས་རེ་འགོད་ན། དེ་ལ་ཐོག་མའི་མ་རིག་པ་ནི་
འཁོར་བར་སྐྱེད་བྱེད་ཀྱི་ལས་ཀུན་ནས་སློང་བྱེད། རང་དབང་དུ་གྲུབ་པའི་
བདག་མེད་པ་ལ་བདག་དེ་ལྟར་དུ་གྲུབ་པར་འཛིན་པའི་སེམས་བྱུང་རྨོངས་
པ་དེ་ཡིན། འདི་ནི་དཔེར་ན། རྒན་མོ་ལོང་བ་དེ་བདེ་བའི་གནས་སུ་འགྲོ་
བར་འདོད་པ་དང་བཟའ་བཏུང་གཙང་ལེགས་སོགས་ལ་སྤྱད་པར་འདོད་
ཀྱང་༑ རྒས་ཤིང་འཁོགས་ལ་མིག་ལོང་བས་འདོད་པའི་ཡུལ་དུ་སླེབ་མི་ཐུབ་
པར་མི་འདོད་པའི་བྲག་གཡང་དང་རྫིང་མཚོ་སོགས་སུ་ཟག་པ་དང་། རྙིང་
རུལ་དུག་ཅན་སོགས་ཀྱི་བཟང་བཏུང་ལ་སྤྱད་ནས་ན་ཟུག་མི་བཟད་པ་མྱོང་
བ་ལྟར། ཇི་སྐད་དུ་གླེགས་བམ་ལས། གང་མ་རིག་པ་རྒྱུ་འབྲས་དང་། །ཆོས་
ཉིད་ཟབ་མོ་མ་རིག་པའོ། །གང་གི་མ་རིག་རྣམ་ཤེས་ཀྱིས། །ཇི་ལྟར་མ་རིག་
ལོང་བའི་ཚུལ། །ཞེས་མ་རིག་པའི་དབང་གིས་ལས་རྒྱུ་འབྲས་དང་། ཆོས་
ཉིད་ཟབ་མོ་དེ་ཁོ་ན་ཉིད་བདག་མེད་པའི་དོན་ལ་རྨོངས་པར་གསུངས་པ་
བཞིན༑ དེའི་དབང་གིས་མངོན་མཐོ་ལྷ་མིའི་བདེ་སྐྱིད་དང༌། ངེས་ལེགས་
ཉོན་མོངས་ཞི་བ་ཐར་པའི་བདེ་བ་མི་འཐོབ་པར། ངན་སོང་གི་གཡང་ས་དང་
འཁོར་བའི་རྒྱ་མཚོར་ལྷུང་སྟེ་སྡུག་བསྔལ་སྣ་ཚོགས་མྱོང་དགོས་པ་སོགས་མཚོན།
110

སྲིད་པ་འཁོར་ལོ།
ཡང་འདི་མཚོན་བྱེད་ལ་བུད་མེད་མ་འདྲེས་པ་བྲིས་པ་ལྟར་ན། དཔེར་
ན་གཞི་རྩ་བུད་མེད་དེ་འདྲ་ལ་བརྟེན་ནས་འཇིག་རྟེན་ཁྱིམ་པའི་གཞི་འཁོར་
བ་རྣམས་ཆགས་ཤིང་། དེར་དགྲ་འདུལ་གཉེན་སྐྱོང་གི་དཀའ་སྡུག་འདྲ་
མིན་མྱོང་དགོས་པ་འབྱུང་བ་ལྟར། ཐོག་མའི་མ་རིག་པ་ལ་བརྟེན་ནས་
སྲིད་པ་འཁོར་བར་འཁྱམས་ཏེ་སྡུག་བསྔལ་སྣ་ཚོགས་མྱོང་དགོས་པ་མཚོན་
པར་སྣང་ངོ༌། །
གཉིས་པ་འདུ་བྱེད་ཀྱི་ལས་ནི། ཐོག་མའི་མ་རིག་པས་ཀུན་ནས་
བསླངས་པའི་སྲིད་པར་རང་དབང་མེད་པར་འཁོར་བྱེད་ལུས་ངག་ཡིད་
གསུམ་ཅི་རིགས་པའི་སྒོ་ནས་བསགས་པའི་ལས་བཟང་ངན་རྣམས་ལ་བརྗོད།
དེ་རྫ་མཁན་གྱིས་མཚོན་ཚུལ་ནི། དཔེར་ན་རྫ་མཁན་གྱིས་རྫ་སྣོད་ཆེ་ཆུང་
བཟང་ངན་སྣ་ཚོགས་བཟོ་བ་ལྟར། གཉིས་པ་འདུ་བྱེད་ཀྱི་ལས་འདིས་ཀྱང་
འཁོར་བའི་གནས་ལུས་ལོངས་སྤྱོད་ཆེ་ཆུང་བཟང་ངན་ཐམས་ཅད་འགྲུབ་
པར་བྱེད་པ་མཚོན་ནོ།། །།
གསུམ་པ་རྣམ་ཤེས་ནི། འཁོར་བར་སྐྱེད་བྱེད་ཀྱི་ལས་ཀྱི་ནུས་པ་
འཛིན་པའི་ཟག་བཅས་ཡིད་ཀྱི་རྣམ་པར་ཤེས་པ་དེ་ཡིན་ལ། དེ་སྤྲེའུས་མཚོན་
ཚུལ་ནི། དཔེར་ན་སྤྲེའུ་ནི་གནས་གཅིག་ཏུ་སྡོད་ཚུགས་མི་ཐུབ་ཅིང་བྱ་
བྱེད་ཤིན་ཏུ་མང་བ་དང༌། ལྗོན་ཤིང་ངམ་ནགས་ཚལ་ཕན་ཚུན་བརྒྱུད་ཅིང་
མཆོང་རྒྱུག་བྱེད་པ་ལྟར། རྣམ་ཤེས་དེའང་དམིགས་པ་གཅིག་ལ་ལྷོད་བབས་
ཏེ་གནས་མི་ཐུབ་པར་བྱ་བྱེད་འདྲ་མིན་ལ་གཡེང་ཞིང་། འཁོར་བའི་གནས་
གཅིག་ནས་གཅིག་ཏུ་བརྒྱུད་དེ་འགྲོ་བ་སོགས་མཚོན་པར་སྣང་ངོ༌
111

དམ་ཆོས་སྣང་སྒྲོན།
བཞི་པ་མིང་གཟུགས་ཞེས་པ་ནི། གཉིས་པ་འདུ་བྱེད་ཀྱི་ལས་ཀྱིས་
འཕངས་པའི་ཟག་བཅས་ཀྱི་ཕུང་པོ་ལྔ་ལ་བརྗོད། དེ་ལ་ཚོར་བ་འདུ་ཤེས།
འདུ་བྱེད། རྣམ་ཤེས་བཅས་ཀྱི་ཕུང་པོ་བཞི་ནི། དབང་ཤེས་ལྔ་ལ་འཆར་
རྒྱུ་མེད་པར་ཡིད་ཤེས་ཁོ་ན་ལ་མིང་གི་སྒོ་ནས་ཤར་དགོས་པས་མིང་གི་ཕུང་
པོ་ཞེས་གཅིག་ཏུ་བསྡུས་ཤིང་། དེ་དང་གཟུགས་ཀྱི་ཕུང་པོ་གཉིས་བསྡོམས་
པར་མིང་གཟུགས་ཀྱི་ཕུང་པོ་ཞེས་བརྗོད་ལ། དེ་ཡང་བར་སྲིད་ནས་སྐྱེ་གནས་
སུ་མིག་རྣ་སྣ་ལྕེ་བཅས་ཀྱི་དབང་རྟེན་མ་དོད་ཚུན་གྱི་ཕུང་པོ་རྣམས་ལ་བརྗོད་
དེ༑ འདི་དག་གི་སྐབས་སུ་མིང་གཟུགས་ཀྱི་ཕུང་པོ་ཡོད་ཙམ་ལས་འགྲོ་
བ་དེའི་རྟེན་རྫོགས་པར་མ་གྲུབ་པས་མིང་གཟུགས་ཀྱི་རྟེན་འབྲེལ་དུ་བཞག་
པར་སེམས། འདི་ནི་དཔེར་ན། ཆུའི་ཚུ་རོལ་ནས་ཕ་རོལ་ཏུ་འགྲོ་བའི་
འགྲུལ་མི་རྣམས་གྲུར་ཞུགས་ཏེ་འགྲོ་བས་ཕ་རོལ་སླེབ་པ་ལྟར། ཚེ་འདི་
ནས་སྐྱེ་བ་ཕྱི་མར་འགྲོ་དུས་བར་སྲིད་པའི་ལུས་ལེན་ཅིང་དེར་ཞུགས་ཏེ་འགྲོ་
ནས་སྐྱེ་སྲིད་དུ་སླེབ་པ་མཚོན་པར་སྣང་། དེ་ཡང་བཞི་པ་མིང་གཟུགས་
དེ་ཉིད་གཙོ་བོར་སྐྱེ་གནས་སུ་མཚམས་སྦྱར་བའི་སྐབས་སུ་བཞག་པར་
གསུངས་པ་མང་ཡང་། འདི་ནི་བར་སྲིད་སྐབས་ཀྱང་དེར་བསྡུས་པའི་དབང་
དུ་བྱས་པ་ཡིན། །
འདི་ལ་བཀའ་གདམས་ཕ་ཆོས་སུ། སྐྱེ་རྒ་ན་ཞིང་འཆི་བ་ཡི། །ཆུ་
བོ་ཆེན་པོ་འདི་ཉིད་ལ། །ལུས་ནི་ཀོ་བ་ཇི་བཞིན་དུ། །རྣམ་པར་ཤེས་པ་
ཀོ་མཁན་འདྲ། །དགེ་སྡིག་ལས་ནི་ཀོ་སྐྱ་སྟེ། ། ཚོར་བ་འདུ་ཤེས་འདུ་བྱེད་
གསུམ༑ ༑ ཀོ་བ་འདྲ་བའི་གཟུགས་སུ་ཞུགས། །མཉན་པས་ཕར་སྒྲོལ་
112

སྲིད་པ་འཁོར་ལོ།
ཚུར་སྒྲོལ་བཞིན། །རྣམ་པར་ཤེས་པ་འདུ་བྱེད་བཅིངས། །སྐྱེ་བ་སྔ་ཕྱི་
དཔག་མེད་དུ། །ཡང་དང་ཡང་དུ་འཕོ་ཟློག་བྱེད། །ཅེས་མཚོན་ཚུལ་དེ་
ལྟར་ཡང་གསུངས། ཡང་མཁས་པ་ལ་ལས་ཆུའི་ནང་དུ་གྲུ་འགྲོ་བ་ལྟར།
མའི་མངལ་དུ་མེར་མེར་པོ་སོགས་ཀྱི་སྐབས་སུ་མིང་གཟུགས་ཀྱི་ཕུང་པོ་དེ་
དག་ཕན་ཚུན་བརྟེན་ཙམ་དུ་ཡོད་པ་དང་མཚུངས་ཚུལ་ཡང་བཤད།
ཡང་འདི་མཚོན་བྱེད་ལ་བུད་མེད་དང་སྐྱེས་པ་བྲི་ཞེས་པ་ལྟར་ན་
དཔེར་ན་སྐྱེས་པ་དང་བུད་མེད་དག་ཕན་ཚུན་ཉེ་བར་འདུ་འབྲེལ་ལས་བཟའ་
ཚང་ངམ་མི་ཚང་སོ་སོ་ཆགས་པ་ལྟར། མིང་གཟུགས་ཀྱི་ཕུང་པོ་རྣམས་
ཕན་ཚུན་ཉེ་བར་འདུ་འབྲེལ་ལས་འགྲོ་བ་རིགས་སོ་སོ་ཆགས་པ་མཚོན་
པར་སྣང་ངོ་།། །
ལྔ་པ་སྐྱེ་མཆེད་ནི། སྐྱེ་གནས་སུ་མིག་སོགས་སྐྱེ་མཆེད་ལྔའམ་
དབང་པོ་ལྔ་པོ་གྲུབ་ལ་དབང་ཤེས་རྣམས་མ་གྲུབ་པའི་སྐབས་དེར་འཇོག །
འདི་ཡུལ་འཁོར་རམ་གྲོང་སྟོང་གིས་མཚོན་ཚུལ་ནི། དཔེར་ན། གྲོང་
སྟོང་དེར་བསྡད་གནས་ཡོད་ཀྱང་སྡོད་མཁན་མེད་པ་ལྟར། སྐྱེ་མཆེད་ཀྱི་
གནས་སྐབས་འདིར་ཡང་རྟེན་མིག་དབང་སོགས་གྲུབ་ཟིན་ཀྱང་། བརྟེན་
པ་མིག་ཤེས་སོགས་མ་གྲུབ་པས་གྲོང་པའམ་ཁང་སྟོང་སྒོ་མང་ཅན་དང་འདྲ།
ཡང་འདི་ལ་སྐྱེ་མཆེད་དྲུག་པོ་ཡུལ་ཐ་དད་ལ་ཆགས་པ་བྲི་ཞེས་པ་
ལྟར་ན། དཔེར་ན་ཆགས་ལྡན་གྱི་སྐྱེས་བུ་དེས་མིག་ལ་སོགས་པའི་དབང་
པོ་དྲུག་གི་སྒོ་ནས་གཟུགས་མཛེས་པ་སོགས་ལ་ཆགས་ཤིང་ཞེན་པ་ལྟར། ལྔ་
པ་སྐྱེ་མཆེད་ཀྱི་རྟེན་འབྲེལ་གྱི་སྐབས་སུའང་གཟུགས་སྒྲ་སོགས་ལ་ཆགས་
113

དམ་ཆོས་སྣང་སྒྲོན།
པ་སྐྱེ་བའི་ལམ་མིག་རྣ་ལ་སོགས་པའི་སྐྱེ་མཆེད་རྣམས་དོད་ཅིང་། མིག་
ལ་སོགས་པའི་ནང་གི་སྐྱེ་མཆེད་དྲུག་གི་ཡུལ་ཐ་དད་པ་གཟུགས་སྒྲ་སོགས་
ཕྱིའི་སྐྱེ་མཆེད་དྲུག་ལ་འདོད་ཆགས་འདྲེན་པ་མཚོན་པར་སྣང་ལ། འདི་
ནི་སྐྱེ་མཆེད་ཀྱི་རྟེན་དེ་རེག་པའི་རྟེན་འབྲེལ་གྱི་སྔ་རོལ་ཏུ་གྲུབ་དགོས་ཀྱང་
གྲུབ་ཟིན་ནས་དེའི་རྗེས་ལའང་འཇོག་པའི་དབང་དུ་བྱས་པར་སེམས་ཤིང་།
འདི་བཞིན་རྟེན་འབྲེལ་གཞན་རྣམས་ལའང་ཅི་རིགས་པར་སྦྱར་བར་འདོད་
ཚུལ་ཡོད་པར་སྣང་ངོ༌།།
དྲུག་པ་རེག་པ་ནི། ལུས་དབང་སོགས་ཡུལ་རེག་བྱ་སོགས་དང་
འཕྲད་དེ་ལུས་ཤེས་སོགས་སྐྱེས་ཤིང་ཡུལ་དབང་རྣམ་ཤེས་གསུམ་འདུས་ཙམ་
གྱི་སྐབས་ལ་འཇོག །འདི་ནི་ཕྲུ་གུ་ཕོ་མོ་འོ་བྱེད་པ་དང་འདྲ་སྟེ། དེ་དག་
གིས་འོ་བྱེད་པ་ན་མཆུ་སྒྲོ་འཕྲད་པ་ཙམ་ལས་ཚོར་བའི་ཁྱད་པར་ཆེར་མྱོང་
མི་ཐུབ་ཀྱང་དེས་རིམ་པས་དགའ་བདེ་འདྲེན་པ་ལྟར་རེག་པ་འདིའི་སྐབས་
སུའང་ཡུལ་དབང་རྣམ་ཤེས་གསུམ་འདུས་ཙམ་ལས་ཚོར་བའི་ཁྱད་པར་ཆེར་
མྱོང་བ་མེད་ཀྱང་འདི་ལ་བརྟེན་ནས་ཚོར་བའི་ཁྱད་པར་ཤས་ཆེར་འཕེལ་བར་
འགྱུར་བ་མཚོན། །
པ་འདི་ལ་བུད་མེད་དང་སྐྱེས་པ་ལུས་ཀྱི་རེག་པ་ཀུན་ཏུ་སྤྱོད་པ་བྲི་ཞེས་
པ་དེའང་། བུ་སྟོན་རིན་པོ་ཆེའི་མདོ་རྩའི་རྣམ་བཤད་དུ་འོ་བྱེད་པ་ལ་སྦྱར་
འདུག་ལ། ལ་ལར་ཕོ་མོ་ཕན་ཚུན་ལག་བཅང་དང་འཁྱུད་པའང་བྲིས་པར་
སྣང་༑ གང་ལྟར་ཆགས་ལྡན་ཕོ་མོ་དག་འོ་བྱེད་པ་དང་ཕན་ཚུན་འཁྱུད་
པ་སོགས་ལུས་ཀྱི་ཆ་གང་དང་གང་ནས་འཕྲད་ཅིང་རེག་པ་ལས་ཚོར་བ་བདེ་
114

སྲིད་པ་འཁོར་ལོ།
བ་འདྲེན་པར་བྱེད་པ་ལྟར་རེག་པའི་རྟེན་འབྲེལ་ལས་ཚོར་བའི་རྟེན་འབྲེལ་
འདྲེན་པར་བྱེད་པ་མཚོན་པར་སྣང་སྟེ་སྔ་མ་དང་འདྲ་བར་སྣང་ངོ༌།།
བདུན་པ་ཚོར་བ་ནི། རེག་པས་ཡུལ་ཡིད་དུ་འོང་མི་འོང་བར་མ་
གསུམ་སྤྱད་པ་དང་རྗེས་སུ་མཐུན་པར། ཚོར་བ་བདེ་སྡུག་བཏང་སྙོམས་
གསུམ་ཅི་རིགས་ཤས་ཆེར་སྐྱེ་བའི་སྐབས་ལ་འཇོག །འདི་ནི་དཔེར་ན་མིག་
ལ་མདའ་ཕོགས་པའི་སྐབས་སུ་ན་ཟུག་ཤིན་ཏུ་ཆེ་ཞིང་ཡུལ་གཞན་མཐོང་
མི་ནུས་པ་ལྟར། ཚོར་བ་འདིའི་སྐབས་སུའང་བདེ་སྡུག་བཏང་སྙོམས་གང་
རུང་གི་མྱོང་བ་ཆེས་ཆེ་ཞིང་། དེ་དག་རང་རང་གི་རྗེས་མཐུན་ལས་སེམས་
གཞན་ལ་འཇུག་མི་ནུས་པ་དང་མཚུངས།
འདི་ལ་སྐྱེས་པ་སྡུག་བསྔལ་གྱི་ཚོར་བ་མྱོང་བ་བྲི་ཞེས་པར་ནད་པ་
མལ་དུ་ཉལ་བ་ཞིག་བྲི་སྲོལ་སྣང་བ་ལྟར་ན། དཔེར་ན་དེ་འདྲའི་ནད་པ་
ནི་ན་ཚ་དེའི་སྟོབས་ཀྱིས་སེམས་ཀྱི་ཤུགས་ཐམས་ཅད་ནད་དང་བྲལ་བ་དང་
ནད་ཞི་བའི་བདེ་སྐྱིད་མྱོང་འདོད་དེ་རང་ལ་འགྲོ་བ་ལྟར། བདུན་པ་ཚོར་
བའི་སྐབས་སུའང་བདེ་སྡུག་སོགས་ཀྱི་ཚོར་བ་ཤུགས་ཆེ་བས་སེམས་ཀྱི་ནུས་
ཤུགས་ཀུན་སྡུག་བསྔལ་དང་བྲལ་འདོད་དང་བདེ་བ་དང་འཕྲད་འདོད་ཀྱི་
འདོད་ཆགས་ཀྱི་དབང་དུ་འགྲོ་རྒྱུ་ཡིན་པ་མཚོན་པར་སྣང་ངོ༌།།
བརྒྱད་པ་སྲེད་པ་ནི། གཉིས་པ་འདུ་བྱེད་ཀྱི་ལས་ཀྱི་ནུས་པ་ལ་
གསོས་འདེབས་བྱེད་ཀྱི་ཚོར་བ་བདེ་བ་སྐྱེས་པ་ན་དེ་དང་མི་འབྲལ་བར་འདོད་
པའི་འདོད་ཆགས་དང༌། སྡུག་བསྔལ་སྐྱེས་པ་ན་དེ་དང་འབྲལ་བར་འདོད་
པའི་འདོད་ཆགས་སམ་ཞེན་ཆགས་དེ་དག་ལ་བརྗོད། འདི་ནི་དཔེར་ན་
115

དམ་ཆོས་སྣང་སྒྲོན།
བག་མེད་པའི་སྐྱེས་བུས་ཆང་བཏུང་བ་ན་ངན་གོམས་ལ་གསོས་འདེབས་ཤིང་
ངོམས་པ་མེད་པར་ཡང་ཡང་བཏུང་སྟེ་མྱོས་པ་དང་གྱོང་གུན་ཕུང་ཀྲོལ་སོགས་
རྒུད་པ་སྣ་ཚོགས་འབྱུང་བ་ལྟར། འདི་འདྲ་བའི་སྲེད་པ་འདོད་ཆགས་ཀྱིས་
ཀྱང་སྔར་བྱས་ལས་ཀྱི་ནུས་པ་གསོ་ཞིང་ཇི་ཙམ་སྤྱད་ཀྱང་ངོམས་པ་མེད་པར་
ཡང་ཡང་འཕེལ་བ་ལ་བརྟེན་ནས་འཁོར་བའི་ཉེས་སྐྱོན་ཐམས་ཅད་འབྱུང་
བར་འགྱུར་བ་དང་མཚུངས། །
འདི་ལ་བུད་མེད་བུ་འཚོ་བ་བྲི་བ་ལྟར་ན། དཔེར་ན་བུད་མེད་རྣམས་
ཀྱིས་རང་གི་བུ་ཕྲུག་ལ་ནུ་ཞོ་སོགས་སྟེར་ཏེ། འཚོ་སྐྱོང་བྱས་ནས་བསྐྱེད་
བསྲིང་བ་ལྟར། སྲེད་པ་འདིས་ཀྱང་སྔར་བསགས་ཀྱི་ལས་ཀྱི་ནུས་པ་གསོ་
ཞིང་དེས་རྣམ་སྨིན་གྱི་འབྲས་བུ་བསྐྱེད་པ་ལ་གྲོགས་བྱེད་པར་མཚོན་པ་
ཡིན་པར་སྣང་ངོ༌།།
དགུ་པ་ལེན་པ་ནི། གཟུགས་སྒྲ་སོགས་ཕྱི་ནང་གི་ཆོས་རྣམས་ལ་
ཆགས་ཞེན་ཆེས་ཆེར་འཕེལ་བས་འདོད་པའི་དངོས་པོ་དང་དུ་ལེན་པའི་འདོད་
ཆགས་རྣམས་ལ་བརྗོད། དེ་ནི་དཔེར་ན་སྤྲེའུ་ཤིང་ཐོག་སྔ་མ་ཟ་བཞིན་ཕྱི་
མ་རྣམས་ལ་ཡང་ཡང་སྙོབ་ཅིང་འཐུ་བའམ་ལེན་པ་དང་འདྲ་ཞིང་
། འདི་
ལ་བུད་མེད་ལ་མངལ་ན་གནས་པ་འཇུག་པ་བྲི་བར་གསུངས་པ་ལ
། ཕོ་མོ་
འཁྲིག་པ་སྤྱོད་བཞིན་པ་ཞིག་བྲིས་སྲོལ་ལྟར་ན། དཔེར་ན་འོ་བྱེད་པ་དང་
འཁྱུད་པ་ལ་སོགས་ཀྱི་བདེ་བར་སྲེད་པ་ཆེ་ཆེར་འཕེལ་ཏེ་འཁྲིག་པ་སྤྱད་ནས་
བུད་མེད་ཀྱི་མངལ་དུ་ཕྲུ་གུ་ཆགས་སུ་བཅུག་པ་ལྟར། སྲེད་པ་འཕེལ་བས་འདོད་
པའི་དངོས་པོ་དང་དུ་ལེན་པའི་དགུ་པ་ལེན་པའི་རྟེན་འབྲེལ་འདིས་ཀྱང་ཕྱི་མའི་
116

སྲིད་པ་འཁོར་ལོ།
རྣམ་སྨིན་གྱི་རྟེན་སྐྱེད་པའི་ལས་ཀྱི་ནུས་པ་སྨིན་དུ་བཅུག་པ་མཚོན་ནོ།།
བཅུ་པ་སྲིད་པ་ནི། སྔར་གྱི་གཉིས་པ་འདུ་བྱེད་ཀྱི་ལས་གང་གིས་
རྣམ་ཤེས་ལ་ལས་བཟང་ངན་གྱི་ནུས་པ་གང་དང་གང་བཞག་པ་ལ། བརྒྱད་
པ་སྲེད་པ་དང་དགུ་པ་ལེན་པ་གཉིས་ཀྱིས་ཡང་ཡང་གསོས་བཏབ་སྟེ་ཡང་
སྲིད་ཕྱི་མ་སྐྱེ་བ་ལ་ནུས་པ་མཐུ་ཅན་དུ་གྱུར་པ་ཞིག་ལ་བརྗོད་དེ། འདི་ནི་
ཡང་སྲིད་ཀྱི་རྒྱུ་དེ་ལ་འབྲས་བུ་ཡང་སྲིད་འབྱུང་བའི་ཆ་ནས་དེ་ལ་མིང་ངམ་
ཐ་སྙད་དེ་ལྟར་བཏགས་པ་ཡིན་པར་གསུངས་ལ། འདི་ཉིད་མངལ་ན་གནས་
པ་འབྲང་བའམ་ཕྲུ་གུ་སྐྱེ་བ་ལ་ཆེས་ཉེ་བའི་བུད་མེད་སྦྲུམ་མ་དང་འདྲའོ།།
བ་བཅུ་གཅིག་པ་སྐྱེ་བ་ནི། བར་སྲིད་ནས་སྐྱེ་སྲིད་དུ་ཉིང་མཚམས་
སྦྱར་མ་ཐག་པའི་གནས་སྐབས་ལ་འཇོག་ཅིང་། འདིའི་གནས་སྐབས་སྐྱེ་
བ་རྫོགས་པ་གྲུབ་ཟིན་པར། འདི་ནི་མའི་མངལ་དུ་འབྲང་པ་དེ་ཉིད་སྐྱེ་བ་
སྟེ་ཕྲུ་གུ་ཕྱིར་བཙས་པ་དང་མཚུངས་སོ།། །
བཅུ་གཉིས་པ་རྒ་ཤི་ནི། ཕུང་པོ་སྨིན་ཅིང་གཞན་དུ་འགྱུར་བ་རྒ་
བ་དང༌། ཕུང་པོའི་རིགས་མཐུན་དོར་བ་ལ་ཤི་བ་ཞེས་བརྗོད། དེ་གཉིས་
ལ་རྒ་ཤི་ཅི་རིགས་པའི་རྟེན་འབྲེལ་ཞེས་གཅིག་ཏུ་བགྲང་། འདི་ཉིད་མཚོན་
བྱེད་ལ་མི་ཞིག་གི་རྒྱབ་ཏུ་མི་ཤི་བའི་རོ་འཁུར་བ་ཞིག་བྲིས་པ་དེ་ནི། ཟག་
བཅས་ཉེར་ལེན་གྱི་ཕུང་པོའི་རྣམ་འགྱུར་གྱི་ཉེས་དམིགས་གསལ་བར་གོ་
བྱེད་ཡིན་པར་སྣང་ངོ༌།། །།
དེ་བཞིན་དུ་ས་ལུ་ལྗང་པའི་མདོ་སོགས་སུ་རྟེན་འབྲེལ་ཡན་ལག་
བཅུ་གཉིས་མཚོན་བྱེད་ལ་དཔེ་གཞན་དག་ཀྱང་གསུངེས་ཏེ། རྗེ་རིན་པོ་
117

དམ་ཆོས་སྣང་སྒྲོན།
ཆེས་ལམ་རིམ་ཆེན་མོར། ས་ལུ་ལྗང་པའི་མདོ་ལས་ནི། ཡན་ལག་བཅུ་
གཉིས་སྡུད་པའི་རྒྱུ་བཞི་གསུངས་ཏེ། མ་རེག་པའི་འདེབས་པ་པོས་ལས་
ཀྱི་ཞིང་ལ་རྣམ་ཤེས་ཀྱི་ས་བོན་བཏབ་དེ་སྲེད་པ་ཆུས་བརླན་པར་བྱས་ན། མའི་
མངལ་དུ་མིང་གཟུགས་ཀྱི་མྱུ་གུ་འགྲུབ་པར་བཤད་དོ། །ཅེས་གསུངས།
ཡང་རྗེ་གུང་ཐང་བསྟན་པའི་སྒྲོན་མེས། ( གསུང་༑ ག༽ གྲུབ་མཐའ་
བཞིའི་འདོད་ཚུལ་དྲིས་ལན་སྣ་ཚོགས་ཀྱི་སྐོར། ༡༧ བ༦)སྲིད་པའི་རྩ་
བ་མ་རིག་ཞིང་པ་ཡིས། །ལས་ཀྱི་ས་བོན་རྣམ་ཤེས་ཞིང་དུ་བཏབ། །སྲེད་
དང་ལེན་པའི་ཆུ་ལུད་ཀྱིས་གསོས་པས། ། ས་བོན་སྟོབས་རྒྱས་སྲིད་པའི་
ངོ་བོར་འཕོས། །དེ་ལས་སྐྱེ་བའི་རང་བཞིན་མིང་གཟུགས་ཀྱི། ། མྱུ་གུ་
འབུས་ཤིང་སྐྱེ་མཆེད་སྡོང་བུར་འདྲིལ། །རེག་པའི་མེ་ཏོག་ཚོར་པའི་འབྲས་
སྨིན་ཡང༌། ། རྒ་ཤིས་བརྔས་ཏེ་སླར་ཡང་སྲིད་པར་འདེབས། ། ཇི་སྲིད་
བདག་མེད་མེ་ཡིས་མ་བཅོམ་པ། །དེ་སྲིད་སྐྱེ་ཤིའི་འཁོར་ལོ་བསྐོར་དགོས་
པས༑ ༑གནས་ལུགས་ཟབ་མོར་བག་ཆགས་ཅི་ཐེབས་ཀྱིས། །སྲིད་པའི་
རྩ་བ་དྲུངས་ནས་འབྱིན་པར་ཤོག །ཅེས་ཀྱང་གསུངས་སོ།།
མདོར་ན་ཤེས་བྱའི་གནས་ཚུལ་ལ་རྨོངས་པའི་མ་རིག་པས་ཀུན་
ནས་བསླངས་པའི་འཁོར་བར་འཕེན་བྱེད་ཀྱི་ནུས་པ་རྣམ་ཤེས་ལ་བཞག་ནས།
ཚེ་ཕྱི་མའི་མིང་གཟུགས་ནས་ཚོར་བའི་བར་འགྲུབ་རུང་དུ་བྱས་པ་དེ། སྲིད་
ལེན་གཉིས་ཀྱིས་ཡང་ཡང་གསོས་བཏབ་པས་ནུས་པ་མཐུ་ཅན་དུ་གྱུར་ནས་
ཕྱི་མའི་སྐྱེ་བ་དང་རྒ་ཤི་བཅས་འགྲུབ་ཚུལ་མཚོན་པར་ལེགས་པར་ཤེས་དགོས།
དེ་ཡང་ཚེ་འདིའི་རྗེས་མ་རང་ལ་གང་དུ་སྐྱེ་བ་ལེན་བྱེད་ཀྱི་ལས་སྟོབས་
1 18

སྲིད་པ་འཁོར་ལོ།
ལྡན་ཞིག་བསགས་ན། དེའི་ཡན་ལག་བཅུ་གཉིས་ལས་དང་པོ་མ་རིག་པ།
གཉིས་པ་འདུ་བྱེད་ཀྱི་ལས། གསུམ་པ་རྣམ་ཤེས། བརྒྱད་པ་སྲེད་པ། དགུ་
པ་ལེན་པ། བཅུ་པ་སྲིད་པ་བཅས་རྟེན་འབྲེལ་དྲུག་ཚེ་འདིར་འབྱུང་ཞིང་།
བཞི་པ་མིང་གཟུགས། ལྔ་པ་སྐྱེ་མཆེད། དྲུག་པ་རེག་པ། བདུན་པ་
ཚོར་བ་དང་། བཅུ་གཅིག་པ་སྐྱེ་བ། བཅུ་གཉིས་པ་རྒ་ཤི་བཅས་རྟེན་འབྲེལ་
དྲུག་པོ་དེ་ཚེ་རྗེས་མའི་རྟེན་དེ་རང་ལ་རྫོགས་པར་འབྱུང་བ་དང་། ཚེ་རྗེས་
མའི་རྗེས་མ་ཕན་ཆད་སྐྱེད་བྱེད་ཀྱི་ལས་བསགས་ན། ཚེ་འདིར་ཡན་ལག་
དང་པོ་གསུམ་དང་། ཚེ་རྗེས་མ་བར་སྐབས་སུ་ཡན་ལག་བརྒྱད་པ་
ནས་བཅུ་པའི་བར་དང༌། དེའི་རྗེས་མ་རང་ལ་བཞི་པ་ནས་བདུན་པའི་
བར་དང་བཅུ་གཅིག་བཅུ་གཉིས་པ་བཅས་འགྲུབ་ཚུལ་སོགས་རྟེན་འབྲེལ་
བཅུ་གཉིས་ཀྱི་རྣམ་གཞག་རྒྱས་པ་གཞན་དང་གཞན་དུ་མང་པོ་ཡོད་པ་
རྣམས་ལས་ཤེས་པར་བྱའོ།། །
ཡང་སྲིད་པ་འཁོར་ལོ་འདིའི་རྒྱབ་ཕྱོགས་ནས་སྲིན་པོ་འཇིགས་སུ་
རུང་བ་ཞིག་གིས་འཁོར་ལོ་འདི་རྐང་ལག་བཞི་གས་འཛིན་ཅིང་བསྡོམས་
ཏེ་པང་དུ་བླངས་ནས་ཁར་བཅུག་པར་བྲིས་པ་དེ་ནི་འཆི་བ་མི་རྟག་པ་མཚོན་
བྱེད་ཡིན་ལ། དེ་ཡང་དཔེར་ན། སུ་ཞིག་སྲིན་པོའི་ཁར་ཆུད་པ་ན་དེས་
ཟ་རྒྱུ་ཉག་གཅིག་ལས་ཐར་བའི་དུས་སྐབས་མེད་པར་གྲགས་པ་ལྟར། འཁོར་
བའི་གནས་སུ་མཚོན་དོན་གོང་གསལ་བཞིན་སྐྱེ་བ་ལེན་ན། མཐར་རང་
དབང་མེད་པར་འཆི་དགོས་པ་ལས་མ་འདས་པ་མཚོན་ཞིང་། འདི་ཡང་
སློབ་དཔོན་ཆོས་ཀྱི་བཤེས་གཉེན་གྱིས། འདུལ་བ་རྒྱ་ཆེར་འགྲེལ་དུ། དེ་
119

དམ་ཆོས་སྣང་སྒྲོན། །
དག་ཐམས་ཅད་ཀྱང་མི་རྟག་པ་ཉིད་ཀྱིས་སྲིན་པོས་པང་དུ་བླངས་ཏེ་ཡན་
ལག་ལྔ་ཆར་གྱིས་བཟུང་བར་བྲི་བར་བྱའོ། །ཞེས་གསུངས་པ་སོགས་ལ་
བརྟེན་པ་ཡིན་ནོ།།
འདི་འབྲི་ཚུལ་ལ་ལར་འཁོར་ལོ་འཛིན་མཁན་དེ་ཉིད་སྟག་ཤམ་ཅན།
མིག་གསུམ་དང་ལྡན་པ། མགོ་ལ་ཐོད་སྐམ་ལྔས་བརྒྱན་པ་ཞིག་དང་། ཡང་
དེའི་ལག་ཏུ་ཁྲམ་ཤིང་དང་མེ་ལོང་ཐོགས་པ་ཞིག་དང་། གཞན་ཡང་འདི་
འཛིན་མཁན་དེ་ཉིད་ཀེང་རུས་ཤིག་བྲིས་པ་སོགས་འདྲ་མིན་འདུག་པ་རྣམས་
ཀྱང་གོང་གསལ་འདུལ་བའི་གཞུང་ལྟར་ཐེག་པ་ཐུན་མོང་བའི་ལུགས་སྲོལ་
བཞིན་ཡིན་པར་མི་སྣང་ཡང་། རང་རང་གི་གདུལ་བྱ་འདུལ་བའི་ཐབས་
ཐུན་མོང་མ་ཡིན་པའི་ལུགས་སྲོལ་དང་དེའང་ཁུངས་ལྡན་ཡིན་མིན་བརྟག་
དགོས་ལ། དེར་མ་ཟད་སྟག་ཤམ་དང་ཐོད་སྐམ་གྱི་དབུ་རྒྱན་སོགས་ཀྱིས་
ཅི་དང་གང་མཚོན་པ་དང་། སྤྱིར་བཏང་གང་ལ་རྒྱན་དེ་དག་འོས་མིན་
བཅས་ཀྱང་ལེགས་པར་བརྟགས་ཏེ་འབྲི་དགོས་སོ་སྙམ་མོ།།
མདོར་ན་འཁོར་བའི་རྣམ་གཞག་མཚོན་བྱེད་དེ་དག་གིས་ཀུན་ནས་
ཉོན་མོངས་ཕྱོགས་ཀྱི་བདེན་པ་བསྟན་ཅིང་། དེ་ལ་ཀུན་འབྱུང་བདེན་པ་
དང་སྡུག་བསྔལ་བདེན་པ་གཉིས་ཡོད། དང་པོ་ལའང་ལས་ཀྱི་ཀུན་འབྱུང་
དང་ཉོན་མོངས་པའི་ཀུན་འབྱུང་གཉིས་ཡོད་པ་དེ་དག་ནི་རིམ་བཞིན་གང་
གིས་འཁོར་བའི་རྒྱུ་ལས་དཀར་ནག་མཚོན་པ་དང་། ཉོན་མོངས་དུག་གསུམ་
མཚོན་པ་དེ་དག་གིས་བསྟན། དེ་ཡང་གང་དུ་འཁོར་བའི་གནས་དང་ཇི་
ལྟར་འཁོར་ཚུལ་དང་། འཆི་བ་མི་རྟག་པ་མཚོན་པ་བཅས་ཀྱིས་སྡུག་བསྔལ་
120

སྲིད་པ་འཁོར་ལོ།
བདེན་པ་བསྟན། དེ་ལའང་སྡུག་བསྔལ་གྱི་སྡུག་བསྔལ་དང༌། འགྱུར་
བའི་སྡུག་བསྔལ་དང་། ཁྱབ་པ་འདུ་བྱེད་ཀྱི་སྡུག་བསྔལ་བཅས་གསུམ་ཡོད་
པ་ལས། ངན་སོང་གསུམ་མཚོན་པ་དེས་གཙོ་བོ་དང་པོ་དང༌། ལྷ་དང་
མིའི་གནས་མཚོན་པ་དེས་གཉིས་པ་དང་། ཡན་ལག་བཅུ་གཉིས་ཀྱིས་འཁོར་
ཚུལ་དང་། འཆི་བ་མི་རྟག་པ་མཚོན་པ་དེས་གསུམ་པ་དེ་བསྟན། དེ་གསུམ་
ལས་གཟུགས་ཁམས་ཀྱི་གནས་བཞི་པ་དང་། གཟུགས་མེད་ཁམས་བཅས་
ལ་ཁྱབ་པ་འདུ་བྱེད་ཀྱི་སྡུག་བསྔལ་གཅིག་པུ་དང་། གཟུགས་ཁམས་ཀྱི་
གནས་འོག་མ་གསུམ་ལ་དེ་དང་འགྱུར་བའི་སྡུག་བསྔལ་བཅས་གཉིས་ཙམ་
དང་༑ འདོད་ཁམས་ཀྱི་ལྷ་མི་གཉིས་དང་ངན་སོང་གསུམ་བཅས་ལ་ནི་
སྡུག་བསྔལ་གསུམ་ག་ཡོད་དོ ། །
ཞི་བ་མྱང་འདས་ཀྱི་རྣམ་གཞག །
སྲིད་པ་འཁོར་ལོའི་སྟེང་ཕྱོགས་སུ་སངས་རྒྱས་བཅོམ་ལྡན་འདས་
ཕྱག་གིས་ཟླ་བའི་དཀྱིལ་འཁོར་ཉ་གང་བ་ཉེ་བར་སྟོན་པ་ཞིག་བྲིས་པ་དེས།
མྱང་འདས་སམ་ཐར་པ་འགོག་བདེན་མཚོན་ལ། དེར་མ་ཟད་གོང་གསལ་
ཀུན་ཉོན་ཕྱོགས་ཀྱི་ལུགས་འབྱུང་ལྡོག་གི་རྟེན་འབྲེལ་བཅུ་གཉིས་མཚོན་བྱེད་
དེ་དག་གི་ཤུགས་ཀྱིས་རྣམ་བྱང་ཕྱོགས་ཀྱི་ལུགས་འབྱུང་ལྡོག་གི་རྟེན་འབྲེལ་
གྱི་རྣམ་གཞག་ཀྱང་མཚོན་ཞིང་། དེས་ཀྱང་འཁོར་བ་ཇི་ལྟར་འགག་ཅིང་
ལྡོག་པའི་འགོག་བདེན་མཚོན་ནོ།།
121

དམ་ཆོས་སྣང་སྒྲོན།
དེ་ཡང་མྱང་འདས་ཞེས་པ་ནི་འཁོར་བ་ལས་གྲོལ་བའི་ཐར་པ། འཁོར་
བའི་སྡུག་བསྔལ་ལམ་མྱ་ངན་ཉེས་སྐྱོན་ཉེ་བར་འཚེ་བ་ཐམས་ཅད་དང་བྲལ་
ཞིང་ཞི་བའི་སྤངས་པའི་ཡོན་ཏན་ཞིག་ལ་བརྗོད། འདི་ལ་ཉོན་སྒྲིབ་ཙམ་
སྤངས་པ་འཁོར་བའི་རྒྱུ་ཉོན་མོངས་པའི་རྒྱུན་ཆད་པ་ཙམ་གྱི་ཆད་པའི་མྱང་
འདས་ཞེས་པ་དང་། ཉོན་སྒྲིབ་མ་ཟད་ཤེས་སྒྲིབ་ཀྱང་སྤངས་པ་སྲིད་ཞིའི་
མཐའ་ལས་གྲོལ་བའི་མི་གནས་པའི་མྱང་འདས་ཞེས་པ་གཉིས་ཡོད། དེའི་
དང་པོ་ནི་ཐེག་དམན་དགྲ་བཅོམ་པ་རྣམས་ཀྱི་རྒྱུད་ལའང་ཡོད་ལ། གཉིས་
པ་ནི་ཐེག་ཆེན་དགྲ་བཅོམ་སངས་རྒྱས་འཕགས་པ་ཁོ་ནའི་རྒྱུད་ལ་ཡོད་ཅིང་
འགོག་བདེན་མཐར་ཐུག་པ་ནི་དེ་ཉིད་དོ།། །།
དེ་ལ་མྱང་འདས་སམ་འགོག་བདེན་ཇི་ལྟར་མཚོན་ཚུལ་ནི། དཔེར་
ན་དཀར་ཕྱོགས་ཀྱི་ཟླ་བ་དེ་ནག་ཆ་རིམ་གྱིས་ཟད་ཅིང་མཐར་ཐུག་པ་དང་།
དཀར་ཆ་རྫོགས་ནས་དཀྱིལ་འཁོར་ཉ་གང་ཞིང་ཞི་བསིལ་གྱི་འོད་དང་ལྡན་
པ་ལྟར། ཐར་པ་མྱང་འདས་ཀྱང་ཉེས་སྐྱོན་རྣམས་རིམ་གྱིས་གཏན་ཟད་
དུ་གྱུར་ཅིང་ལེགས་ཚོགས་ཡོངས་སུ་རྫོགས་པ་དང་། ཉོན་མོངས་པའི་
ཚ་གདུང་དང་བྲལ་བའི་གཏན་གྱི་ཞི་བདེའི་བསིལ་ཟེར་དང་ལྡན་པ་
བཅས་མཚོན་ནོ།།
དེ་ནས་ཡང་འདུལ་བ་ལུང་རྣམ་འབྱེད་དུ། བརྩམ་པར་བྱ་ཞིང་
དབྱུང་བར་བྱ། །སངས་རྒྱས་བསྟན་ལ་འཇུག་པར་བྱ། །འདམ་བུའི་ཁྱིམ་
ལ་གླང་ཆེན་བཞིན། །འཆི་བདག་སྡེ་ནི་གཞོམ་པར་བྱ། །གང་ཞིག་རབ་
ཏུ་བག་ཡོད་པར། ། ཆོས་འདུལ་འདི་ལ་སྤྱོད་འགྱུར་བ། ། སྐྱེ་བའི་འཁོར་
122

སྲིད་པ་འཁོར་ལོ།
བ་རབ་སྤངས་ནས། །སྡུག་བསྔལ་ཐ་མར་བྱེད་པར་འགྱུར། །ཞེས་ཚིགས་
སུ་བཅད་པ་འདི་གཉིས་བྲི་དགོས་པར་གསུངས་ཤིང་། དེས་ནི་ཐར་པར་
འགྲོ་བའི་ལམ་མཚོན་ཞིང་བསྟན། དེ་ཡང་ལུང་རྣམ་འབྱེད་དང་དེའི་འགྲེལ་
པ་གཉིས་ཀར་ཚིགས་བཅད་འདི་གཉིས་གང་དུ་བྲི་དགོས་པ་མ་གསལ་ལ།
མདོ་རྩར། སྟེང་ད་སངས་རྒྱས་མྱ་ངན་ལས་འདས་པ་དཀྱིལ་འཁོར་དཀར་
པོ་ཉེ་བར་སྟོན་པའོ། །འོག་ཏུ་བརྩམ་པར་བྱ་ཞིང་ཞེས་བྱ་བའི་ཚིགས་བཅད་
གཉིས་སོ། །ཞེས་གསུངས་པ་ལས་འོག་ཏུ་ཞེས་པ་སྟེང་གི་ཟླས་དྲངས་ཏེ་
སྲིད་པ་འཁོར་ལོའི་འོག་ལ་གོ་ཞིང་དེར་བྲི་བ་དང་། ལ་ལས་དེ་འདྲའི་མྱང་
འདས་ཐོབ་པ་ལ། ལམ་འདི་འདྲ་བསྒོམ་དགོས་ཞེས་ཉེ་བར་མཚོན་པ་ཡིན་
པས་འོག་ཏུ་ཞེས་པ་དེ་ཟླ་བའི་དཀྱིལ་འཁོར་དེའི་འོག་ལ་གོ་ནས་དེར་བྲི་བའི་
ལུགས་སྲོལ་གཉིས་སྣང་བ་ལས། ཀུན་མཁྱེན་འཇམ་དབྱངས་བཞད་པས་
མདོ་རྩའི་རྣམ་བཤད་དུ། ལམ་བདེན་བསྒོམ་པའི་མཚན་མ་ཐར་པ་དེའི་
འོག་ཏུ་བརྩམ་པར་བྱ་ཞིང་དབྱུང་བར་བྱ། །ཞེས་སོགས་ཚིགས་བཅད་
གཉིས་བྲི་དགོས། ཞེས་གསུངས་པས་དེས་ཕྱི་མ་ལྟར་བཞེད་པར་མངོན།
ཚིགས་བཅད་དེ་གཉིས་ཀྱི་དོན་མདོར་བསྡུས་ཙམ་ནི་འདི་ལྟར་སྣང་
སྟེ༑ དེ་ལ་ཐར་འདོད་རྣམས་ཀྱིས་དེའི་ཆེད་དུ་བརྩོན་འགྲུས་བརྩམ་པར་
བྱ་ཞིང་འཁོར་བའི་ཉེས་དམིགས་དྲན་ཏེ་དེ་ལས་ཡིད་དབྱུང་བར་བྱ་ལ། དེ་
ནས་སངས་རྒྱས་ཀྱི་བསྟན་པ་ལྷག་པའི་བསླབ་པ་གསུམ་གྱི་ཉམས་ལེན་ལ་
འཇུག་པར་བྱ་ཞིང་དེ་ཡང་དཔེར་ན། རྩྭ་འདམ་བུའི་ཁང་ཁྱིམ་དག་ལ་གླང་
ཆེན་གཏུམ་པོ་སླེབས་ཏེ་དེས་ཇི་ལྟར་གཞོམ་པ་བཞིན་དུ། ཉོན་མོངས་པ་
123

དམ་ཆོས་སྣང་སྒྲོན།
དང་༑ ཕུང་པོ་དང་། ལྷའི་བུ་དང༌། འཆི་བདག་བཅས་ཀྱི་བདུད་བཞི་
སྡེ་དང་བཅས་པ་གཞོམ་པར་བྱའོ།།
དེ་ཡང་སྙིང་ནས་ཐར་པར་འདོད་པའི་སྐྱེས་བུ་གང་ཞིག་གིས་སྒོ་གསུམ་
རབ་ཏུའམ་ཤིན་ཏུ་གཟབ་པའི་བག་ཡོད་དང་ལྡན་པར་བྱས་ཏེ། སྟོན་པ་
མཆོག་གིས་ཇི་ལྟར་གསུངས་པའི་ཆོས་སེམས་རྒྱུད་འདུལ་བྱེད་ཀྱི་གཙོ་བོ་
ལམ་གྱི་བདེན་པ་བདག་མེད་མངོན་སུམ་དུ་རྟོགས་པའི་ཡེ་ཤེས་དང་། དེའི་
གཞི་རྟེན་ཆོས་འདུལ་བའི་གཞུང་ནས་བསླབ་བྱ་ཇི་ལྟར་གསུངས་པ་འདི་དག་
ལ་སྤྱོད་པ་ཉམས་ལེན་ཚུལ་བཞིན་དུ་བྱེད་པར་འགྱུར་བ་དེ་དག་གིས་ནི། རང་
དབང་མེད་པས་སྐྱེ་འཆི་བརྒྱུད་པའི་འཁོར་བ་རབ་ཏུ་སྤངས་ནས། ཕྱིན་
ཆད་སྡུག་བསྔལ་གཏན་ནས་མྱོང་མི་དགོས་པ་སྡུག་བསྔལ་གྱི་ཕུང་པོའི་ཐ་
མར་ངེས་པར་བྱེད་ཐུབ་པར་འགྱུར་རོ། །ཞེས་སོགས་བསྟན་ཏོ ། །
དེ་ལྟར་མྱང་འདས་ཀྱི་རྣམ་གཞག་མཚོན་བྱེད་དེ་དག་གིས་རྣམ་བྱང་
ཕྱོགས་ཀྱི་བདེན་པ་བསྟན་ལ། དེ་ལ་འགོག་བདེན་དང་ལམ་བདེན་གཉིས་
ཡོད༑ འགོག་བདེན་ལ་མཐོང་སྤང་སྤངས་པའི་འགོག་བདེན་དང་སྒོམ་
སྤང་སྤངས་པའི་འགོག་བདེན་གཉིས་ཡོད་ཅིང་། དེའི་ཕྱི་མ་ལའང་ཉོན་
སྒྲིབ་སྤངས་པའི་འགོག་བདེན་དང་ཤེས་སྒྲིབ་སྤངས་པའི་འགོག་བདེན་གཉིས་
ཡོད་པ་ལས། དང་པོ་དེ་ཐོབ་པ་ན་དགྲ་བཅོམ་པར་གྱུར་པ་དང་། གཉིས་
པ་དེ་ཐོབ་པ་ན་སངས་རྒྱས་པ་ཡིན་ལ། འགོག་བདེན་དེ་དག་ནི་དཀོན་མཆོག་
གསུམ་གྱི་ནང་ནས་ཆོས་དཀོན་མཆོག་དངོས་ཡིན་ནོ།།
དེ་ཡང་ཐར་ལམ་ལ་ཐེག་པ་ཆེ་ཆུང་གཉིས་ཀྱི་ཚོགས་ལམ། སྦྱོར་
124

སྲིད་པ་འཁོར་ལོ།
ལམ༑ མཐོང་ལམ། སྒོམ་ལམ། མི་སློབ་ལམ་བཅས་ལྔ་རེ་ཡོད། དེ་
ལས་ཚོགས་སྦྱོར་གྱི་ལམ་གཉིས་ནི་ལམ་བདེན་གྱི་སྔོན་འགྲོ་དང༌། བདག་
མེད་མངོན་སུམ་རྟོགས་པའི་མཐོང་ལམ་ཐོབ་པ་ནས་བཟུང་ལམ་བདེན་དང་
ཆོས་དཀོན་མཆོག་དངོས་ཐོབ་ཅིང་། འཕགས་པའི་གང་ཟག་དང་དགེ་
འདུན་དཀོན་མཆོག་དངོས་གནས་པར་གྱུར་པ་དང༌། མི་སློབ་ལམ་
ཐོབ་པ་ནས་དགྲ་བཅོམ་པར་གྱུར་པ་དང་། དེ་ཡང་ཐེག་ཆེན་གྱི་མི་
སློབ་ལམ་ཐོབ་པ་ན་ཐེག་ཆེན་དགྲ་བཅོམ་དང་སངས་རྒྱས་དཀོན་མཆོག་
ཏུ་གྱུར་པ་ཡིན་ནོ།།
དེ་ལྟར་འཁོར་འདས་ཀྱི་རྣམ་གཞག་མཚོན་པ་འདིའི་གདམས་དོན་
གནད་བསྡུས་ན་འདི་ལྟར་ཡིན་པར་སྣང་སྟེ། དེ་ཡང་གང་དུ་འཁོར་བའི་
གནས་དང་ཇི་ལྟར་འཁོར་བའི་ཚུལ་མཚོན་པ་དེ་དག་གིས་སྡུག་བསྔལ་བདེན་
པའི་ཉེས་དམིགས་ཤེས་ནས་དེ་ལས་ཐར་འདོད་ཀྱི་བློ་དང་། གང་གིས་འཁོར་
བའི་རྒྱུ་ལས་དང་ཉོན་མོངས་བཅས་མཚོན་པ་དེ་ཀུན་འབྱུང་བདེན་པའི་
གནས་ཚུལ་ཤེས་ཏེ་དེ་སྤོང་འདོད་ཀྱི་བློ་བཅས་སྐྱེ་དགོས་པ་དང་། དེ་ལ་
འཁོར་བའི་རྩ་བ་གཏི་མུག་ཕག་གམ། མ་རིག་པ་ལོང་བ་ལྟ་བུས་ཇི་ལྟར་
བཟུང་བ་ལྟར་གྱི་བདག་དེ་ཡོད་མེད་ལེགས་པར་དཔྱད་ནས་དེ་བཞིན་དུ་
མེད་པར་རྟོགས་པ་ན་དེ་ཚུལ་བཞིན་དུ་བསྒོམས་པས། གཏི་མུག་མ་རིག་
པ་བློ་ཕྱིན་ཅི་ལོག་དེའི་འབྲས་བུ་དང་བཅས་པ་ཇི་ལྟར་ཟླ་བའི་ནག་ཆ་ཟད་
པ་ལྟར། རིམ་གྱིས་ཟད་ཅིང་སྤངས་པའི་འགོག་བདེན་ཐོབ་ཅིང་མངོན་
དུ་བྱ་ཐུབ་པ་དང་། དེ་ཡང་ཆོས་འདུལ་བ་ལས་གསུངས་པའི་ཚུལ་ཁྲིམས་
125

དམ་ཆོས་སྣང་སྒྲོན།
ཀྱི་སྤྱོད་པ་གཞི་བཟུང་། བདག་འཛིན་མ་རིག་པའི་དངོས་ཀྱི་གཉེན་པོ་བདག་
མེད་མངོན་སུམ་དུ་རྟོགས་པའི་ལམ་བདེན་བསྒོམ་པ་ལ་ལེགས་པར་བརྩོན་
དགོས་པ་བཅས་བསྟན། །
ཚུལ་དེ་བཞིན་མ་གྱུར་སེམས་ཅན་ཐམས་ཅད་ལའང་སྦྱར་ཏེ་དྲན་
ན༑ དེ་ཐམས་ཅད་བདེ་བ་རྒྱུ་དང་བཅས་པ་གཏན་དུ་ལྡན་འདོད་ཀྱི་བྱམས་
པ་དང་། སྡུག་བསྔལ་རྒྱུ་དང་བཅས་པ་ལས་གཏན་ནས་བྲལ་འདོད་ཀྱི་སྙིང་
རྗེ་ཆེན་པོས་དྲངས་པའི་སེམས་ཅན་ཐམས་ཅད་ཀྱི་དོན་དུ་སངས་རྒྱས་ཀྱི་
གོ་འཕང་ཐོབ་པར་འདོད་པའི་བྱང་ཆུབ་ཀྱི་སེམས་བསྐྱེད་དེ། རྒྱལ་སྲས་
ཀྱི་སྤྱོད་པ་སྦྱིན་སོགས་ཕར་ཕྱིན་དྲུག་གི་ཉམས་ལེན་ལ་སྦྱོར་བ་གཉིས་ལྡན་
གྱི་སྒོ་ནས་ལེགས་པར་བརྩོན་ནས། ས་ལམ་རིམ་གྱིས་བགྲོད་དེ་དོན་གཉིས་
མཐར་ཕྱིན་པའི་རྒྱལ་བའི་གོ་འཕང་བདེ་བླག་ཏུ་འཐོབ་ཐུབ་པ་དང་། དེ་
ཡང་རྒྱུན་དུ་སྒོ་གསུམ་གྱི་ལེགས་པར་སྤྱད་པ་གང་ཡིན་དེའི་དོན་དུ་བྱ་བ་དང་།
དགེ་བ་གང་བྱས་དེའི་རྒྱུ་རུ་ལེགས་པར་བསྔོ་དགོས་པ་བཅས་གདམས་པར་
འཁུམས་ལགས་སོ།། །
འདི་ལས་དགེ་ཚོགས་གང་ཞིག་བྱུང་བའི་མཐུས། །བསྟན་འགྲོའི་
དཔལ་མགོན་ཚོགས་རྣམས་ཞབས་བརྟན་ཅིང་། །ཕྱོགས་དུས་ཀུན་ཏུ་ཉེས་
ཚོགས་ཀུན་ཞི་སྟེ། །འགྲོ་ཀུན་ཆོས་འབྱོར་བདེ་དགེས་ལེགས་འཚོ་ཤོག།
ཅེས་འབྲས་བློ་གླིང་ཏྲེ་ཧོར་དགེ་མིང་དཔལ་ལྡན་གྲགས་པས་སྤྱི་ལོ་ ༡༩༩༧
ཟླ་བ་༩ ཚེས་༡ ལ་བསྟན་འགྲོར་སྨན་པའི་རེ་འདུན་གྱིས་མཚམས་སྦྱར་
དང་བཅས་ཏེ་བྲིས་པ་དགེ་ལེགས་ཀུན་ཏུ་འཕེལ་བར་གྱུར་ཅིག ། ། །
126

པར་བྱང་སྨོན་ཚིག།
བར་བྱང་སྒྲོན་ཚིག།
རྣམ་གྲོལ་ཞི་བའི་རྒྱ་མཚོར་རོ་གཅིག་ཏུ། །གཞོལ་བའི་མཐའ་ཡས་
ཆོས་ཚུལ་དལ་བབས་ཀླུང་། །ཚིག་གི་གཟེགས་མ་རེས་ཀྱང་དུག་གསུམ་
གྱི༑ ༑ དྲི་མ་ཡོངས་འཁྲུད་ལེགས་བཤད་བདུད་རྩི་འདི། །དཔར་དུ་
བསྐྲུན་པའི་རྣམ་དཀར་ཕུང་པོའི་མཐུས། །ཡང་དག་ཆོས་ཀྱི་སྒོ་མོ་
སྟོང་ཕྲག་བ རྒྱ། །གདངས་ཏེ་རྒྱུད་ལྔའི་འགྲོ་བ་མ་ལུས་པ། །ངེས་
ལེགས་ནོར་བུའི་མཛོད་ལ་དབང་འབྱོར་ཤོག ། ཅེས་པ་འདི་ནི་ནང་
བསྟན་གྲུབ་མཐའ་རིས་མེད་ཀྱི་གསུང་རབ་དཔར་དུ་བསྐྲུན་དང་བསྐྲུན་
འགྱུར་གང་ལའང་སྦྱར་ཆོག་པའི་དགེ་བསྔོའི་སྨོན་ཚིག་ཏུ་ཤཱཀྱའི་དགེ་སྦྱོང་
ཆོས་སྨྲ་བ་ངག་དབང་བློ་བཟང་བསྟན་འཛིན་རྒྱ་མཚོས་སྦྱར་བའོ།། །།

